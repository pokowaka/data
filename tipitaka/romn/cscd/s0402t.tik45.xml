<?xml version="1.0" encoding="utf-8"?>
<text>
  <chapter>(12) 2. Kesivaggo</chapter>
  <subhead>1-7. Kesisuttādivaṇṇanā</subhead>
  <paragraph nr="111-117"> Dutiyassa  paṭhame assadammeti dammanayogge asse. Sāretīti sikkhāpeti pavatteti. Sesamettha uttānameva. Dutiyādīni uttānatthāneva.</paragraph>
  <centered>Kesisuttādivaṇṇanā niṭṭhitā.</centered>
  <subhead>8-10. Saṃvejanīyasuttādivaṇṇanā</subhead>
  <paragraph nr="118-120"> Aṭṭhame saddhassāti buddhādīsu pasannacittassa vattasampannassa, yassa pāto vuṭṭhāya cetiyaṅgaṇavattādīni sabbavattāni katāneva paññāyanti. Dassanīyānīti dassanārahāni. Saṃvego nāma sahottappaṃ ñāṇaṃ. Abhijātiṭṭhānādīnipi tassa uppattihetūni bhavantīti sikkhāpento āha ‘‘saṃvegajanakānī’’ti. Ṭhānānīti kāraṇāni, padesaṭṭhānāni vā. Navamadasamāni suviññeyyāni.</paragraph>
  <centered>Saṃvejanīyasuttādivaṇṇanā niṭṭhitā.</centered>
  <centered>Kesivaggavaṇṇanā niṭṭhitā.</centered>
</text>
