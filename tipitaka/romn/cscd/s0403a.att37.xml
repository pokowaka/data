<?xml version="1.0" encoding="utf-8"?>
<text>
  <chapter>12. Sāmaññavaggavaṇṇanā</chapter>
  <paragraph nr="119-121"> Ito  paresu tapussoti dvevācikupāsako. Tathāgate niṭṭhaṅgatoti buddhaguṇesu patiṭṭhitacitto pahīnakaṅkho. Amataṃ addasāti amataddaso. Ariyenāti niddosena lokuttarasīlena. Ñāṇenāti paccavekkhaṇañāṇena. Vimuttiyāti sekhaphalavimuttiyā . Tavakaṇṇikoti evaṃnāmako gahapati. Tapakaṇṇikotipi pāḷi.</paragraph>
</text>
