<?xml version="1.0" encoding="utf-8"?>
<text>
  <chapter>33. Umāpupphiyavaggo</chapter>
  <subhead>1-10. Umāpupphiyattheraapadānādivaṇṇanā</subhead>
  <paragraph>Tettiṃsatime  vagge paṭhamadutiyatatiyacatutthapañcamachaṭṭhāpadānāni uttānāniyeva.</paragraph>
  <paragraph nr="55"> Sattamāpadāne samayaṃ agamāsahanti samūhaṃ samāgamaṭṭhānaṃ ahaṃ agamāsinti attho.</paragraph>
  <paragraph nr="62">Abbudanirabbudānīti ‘‘pakoṭisatasahassānaṃ sataṃ abbudaṃ, abbudasatasahassānaṃ sataṃ nirabbuda’’nti vuttattā āyunā abbudanirabbudāni gatamahāāyuvantā manujādhipā cakkavattino khattiyā aṭṭha aṭṭha hutvā kappānaṃ pañcavīsasahassamhi āsiṃsu ahesunti attho. Aṭṭhamanavamadasamāpadānāni pākaṭānevāti.</paragraph>
  <centered>Tettiṃsatimavaggavaṇṇanā samattā.</centered>
</text>
