<?xml version="1.0" encoding="utf-8"?>
<text>
  <chapter>12. Dvādasamo paricchedo</chapter>
  <subhead>Paññattiniddesavaṇṇanā</subhead>
  <paragraph>Saṅkhāyatīti saṅkhā, kathīyatīti attho. Kinti kiṃ iti kathīyati. ‘‘Aha’’nti ‘‘mama’’nti kathīyati.</paragraph>
  <paragraph>Tajjāpaññattīti tassa cakkhusotādikassa anurūpavasena jātā paññattīti attho.</paragraph>
  <paragraph>Ekassavāti ekassa nāmadhammassa ‘‘accho’’ti nāmaṃ gahetvā bahūnaṃ nāmadhammānaṃ ‘‘accho’’ti nāmaṃ gahetvā. Samūhamevāti nāmadhammānaṃ samūhaṃ eva.</paragraph>
  <paragraph>Gahito pubbe saṅketo etenāti gahitapubbasaṅketaṃ. Kiṃ taṃ? Manodvārāvajjanajavanaviññāṇaṃ. Tena gahitāya paññattiyā viññāyati ‘‘sattā’’ti ‘‘kammajā’’ti kathīyati.</paragraph>
  <paragraph>Itthī  ca puriso ca itthipurisā, te ādayo yesaṃ te itthipurisādayo, tesaṃ.</paragraph>
  <paragraph nr="778">Tatiyā koṭīti tatiyo koṭṭhāso.</paragraph>
  <centered>Iti abhidhammāvatāraṭīkāya</centered>
  <centered>Paññattiniddesavaṇṇanā niṭṭhitā.</centered>
  <centered>Dvādasamo paricchedo.</centered>
</text>
