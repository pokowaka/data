<?xml version="1.0" encoding="utf-8"?>
<text>
  <chapter>21. Ekavīsatimo paricchedo</chapter>
  <subhead>Paṭipadāñāṇadassanavisuddhiniddesavaṇṇanā</subhead>
  <paragraph nr="1299">Upallesavimuttaṃsuvisadaṃ ñāṇanti aṭṭhavidhañāṇaṃ sandhāyāha.</paragraph>
  <paragraph nr="1302"> Saccānulomañāṇanti ayameva pavuccati.</paragraph>
  <paragraph nr="1306"> Ayaṃ sikhāpattā vipassanā eva saccānulomañāṇaṃ nāma pavuccati.</paragraph>
  <paragraph nr="1309">Bhavaṅgānantaraṃ saṅkhāru-pekkhāgatanayenāti bhavaṅgānantaraṃ saṅkhārupekkhāsaṅkhātena ñāṇena katanayena.</paragraph>
  <paragraph nr="1314-6">Bodhipakkhiyadhammānaṃ, uddhañca anulomatoti uddhaṃ vattamānānaṃ bodhipakkhiyadhammānaṃ anulomato, idaṃ anulomañāṇaṃ vuṭṭhānagāminiyā pariyosānaṃ nāma bhāsitaṃ mahesinā kathitaṃ. Saccānulomañāṇaṃ āhacca uppannā, sabbappakārena gotrabhupariyosānaṃ.</paragraph>
  <paragraph nr="1318">Tatthāti vipassanāya.</paragraph>
  <centered>Iti abhidhammāvatāraṭīkāya</centered>
  <centered>Paṭipadāñāṇadassanavisuddhiniddesavaṇṇanā niṭṭhitā.</centered>
  <centered>Ekavīsatimo paricchedo.</centered>
</text>
