<?xml version="1.0" encoding="utf-8"?>
<text>
  <chapter>Saṅgāmadvayavaṇṇanā</chapter>
  <paragraph nr="365">Ṭhānanisajjavattādinissitāti  ‘‘evaṃ ṭhātabbaṃ, evaṃ nisīditabba’’nti evamādikā. Saññājananatthanti cuditakacodakānaṃ saññuppādanatthaṃ. Anuyogavattaṃ kathāpetvāti ‘‘kiṃ anuyogavattaṃ jānāsī’’ti pucchitvā teneva kathāpetvā.</paragraph>
  <paragraph nr="375">Nīlādivaṇṇāvaṇṇavasenāti nīlādivaṇṇavasena ārogyatthādiavaṇṇavasena ca.</paragraph>
</text>
