<?xml version="1.0" encoding="utf-8"?>
<text>
  <chapter>5. Pāṭidesanīyakaṇḍaṃ (bhikkhunīvibhaṅgavaṇṇanā)</chapter>
  <subhead>Pāṭidesanīyasikkhāpadavaṇṇanā</subhead>
  <gatha type="1">Pāṭidesanīyā  nāma, khuddakānaṃ anantarā;</gatha>
  <gatha type="2">Ye dhammā aṭṭha āruḷhā, saṅkhepeneva saṅgahaṃ;</gatha>
  <gatha type="last">Tesaṃ pavattate esā, saṅkhepeneva vaṇṇanā.</gatha>
  <paragraph nr="1228"> Yāni hi ettha pāḷiyaṃ sappitelādīni niddiṭṭhāni, tāniyeva viññāpetvā bhuñjantiyā pāṭidesanīyā. Pāḷivinimuttakesu pana sabbesu dukkaṭaṃ. Sesamettha uttānameva. Aṭṭhavidhampi panetaṃ pāṭidesanīyaṃ catusamuṭṭhānaṃ – kāyato kāyavācato kāyacittato kāyavācācittato ca samuṭṭhāti, kiriyaṃ nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</paragraph>
  <centered>Pāṭidesanīyavaṇṇanā niṭṭhitā.</centered>
  <centered>Pāṭidesanīyakaṇḍaṃ niṭṭhitaṃ.</centered>
  <gatha type="1">Sekhiyā pana uddiṭṭhā, ye dhammā pañcasattati;</gatha>
  <gatha type="last">Tesaṃ anantarāyeva, sattādhikaraṇavhayā.</gatha>
  <gatha type="1">Mahāvibhaṅge  yo vutto, tesaṃ atthavinicchayo;</gatha>
  <gatha type="last">Bhikkhunīnaṃ vibhaṅgepi, tādisaṃyeva taṃ vidū.</gatha>
  <gatha type="1">Yasmā  tasmā visuṃ tesaṃ, dhammānaṃ atthavaṇṇanā;</gatha>
  <gatha type="last">Na vuttā tattha yā vuttā, vuttāyeva hi sā idhāti.</gatha>
  <centered>Samantapāsādikāya vinayasaṃvaṇṇanāya</centered>
  <centered>Bhikkhunīvibhaṅgavaṇṇanā niṭṭhitā.</centered>
  <gatha type="1">Sabbāsavapahaṃ esā, niṭṭhitā vaṇṇanā yathā;</gatha>
  <gatha type="last">Sabbāsavapahaṃ maggaṃ, patvā passantu nibbutinti.</gatha>
  <centered>Ubhatovibhaṅgaṭṭhakathā niṭṭhitā.</centered>
</text>
