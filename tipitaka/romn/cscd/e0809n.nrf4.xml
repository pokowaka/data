<?xml version="1.0" encoding="utf-8"?>
<text>
  <chapter>3. Sāmaññakaṇḍa</chapter>
  <title>1. Visesyādhīnavagga</title>
  <hangnum nr="691"/>
  <gatha type="1"> Visesyādhīna saṃkiṇṇā, nekatthehya’byayehi ca;</gatha>
  <gatha type="last">Sā’ṅgo’pāṅgehi kathyante, kaṇḍe vaggā iha kkamā.</gatha>
  <hangnum nr="692"/>
  <gatha type="1"> Guṇadabbakriyāsaddā,  siyuṃ sabbe visesanā;</gatha>
  <gatha type="last">Visesyādhīnabhāvena, visesyasamaliṅgino.</gatha>
  <hangnum nr="693"/>
  <gatha type="1"> Sobhanaṃ ruciraṃ sādhu, manuññaṃ cāru sundaraṃ;</gatha>
  <gatha type="last">Vaggu manoramaṃ kantaṃ, hārī mañju ca pesalaṃ.</gatha>
  <hangnum nr="694"/>
  <gatha type="1"> Bhaddaṃ vāmañca kalyāṇaṃ, manāpaṃ laddhakaṃ subhaṃ;</gatha>
  <gatha type="last">Uttamo pavaro jeṭṭho, pamukhā’nuttaro varo.</gatha>
  <hangnum nr="695"/>
  <gatha type="1"> Mukhyo padhānaṃ pāmokkho, para maggañña muttaraṃ;</gatha>
  <gatha type="last">Paṇītaṃ paramaṃ seyyo, gāmaṇī seṭṭha sattamā.</gatha>
  <hangnum nr="696"/>
  <gatha type="1"> Visiṭṭhā’riya nāge’ko, sabhaggā mokkha puṅgavā;</gatha>
  <gatha type="last">Sīha kuñjara saddūlā, dī tu samāsagā pume.</gatha>
  <hangnum nr="697"/>
  <gatha type="1"> Citta’kkhi pītijanana, mabyāseka masecanaṃ;</gatha>
  <gatha type="last">Iṭṭhaṃ tu subhagaṃ hajjaṃ, dayitaṃ vallabhaṃ piyaṃ.</gatha>
  <hangnum nr="698"/>
  <gatha type="1"> Tucchañca rittakaṃ suññaṃ, athā’sārañca pheggu ca;</gatha>
  <gatha type="last">Mejjhaṃ pūtaṃ pavitto tha, aviraddho apaṇṇako.</gatha>
  <hangnum nr="699"/>
  <gatha type="1"> Ukkaṭṭho ca pakaṭṭho tha, nihīno hīna lāmakā;</gatha>
  <gatha type="last">Patikiṭṭhaṃ nikiṭṭhañca, ittarā’vajja kucchitā.</gatha>
  <hangnum nr="700"/>
  <gatha type="1"> Adhamo’maka gārayhā,</gatha>
  <gatha type="2">Malīno tu malīmaso;</gatha>
  <gatha type="last">Brahā mahantaṃ vipulaṃ, visālaṃ puthulaṃ puthu.</gatha>
  <hangnum nr="701"/>
  <gatha type="1"> Garu’ru vitthiṇṇa matho, pīnaṃ thūlañca pīvaraṃ;</gatha>
  <gatha type="last">Thullañca vaṭharañcā tha, ācitaṃ nicitaṃ bhave.</gatha>
  <hangnum nr="702"/>
  <gatha type="1"> Sabbaṃ samatta makhilaṃ, nikhilaṃ sakalaṃ tathā;</gatha>
  <gatha type="last">Nissesaṃ kasiṇā’sesaṃ, samaggañca anūnakaṃ,</gatha>
  <hangnum nr="703"/>
  <gatha type="1"> Bhūri pahutaṃ pacuraṃ, bhiyyo sambahulaṃ bahu;</gatha>
  <gatha type="last">Yebhuyyaṃ bahulaṃ cātha, bāhiraṃ paribāhiraṃ.</gatha>
  <hangnum nr="704"/>
  <gatha type="1">Parosatādī te, yesaṃ, paraṃ mattaṃ satādito;</gatha>
  <gatha type="last">Parittaṃ sukhumaṃ khuddaṃ, thoka mappaṃ kisaṃ tanu.</gatha>
  <hangnum nr="705"/>
  <gatha type="1"> Cullaṃ matte’tthiyaṃ lesa,</gatha>
  <gatha type="2">Lavā’ṇuhi kaṇo pume;</gatha>
  <gatha type="last">Samīpaṃ nikaṭā’sanno, pakaṭṭhā’bhyāsa santikaṃ.</gatha>
  <hangnum nr="706"/>
  <gatha type="1"> Avidūrañca  sāmantaṃ, sannikaṭṭha mupantikaṃ;</gatha>
  <gatha type="last">Sakāsaṃ antikaṃ ñattaṃ, dūraṃ tu vippakaṭṭhakaṃ.</gatha>
  <hangnum nr="707"/>
  <gatha type="1"> Nirantaraṃ ghanaṃ sandaṃ, viraḷaṃ pelavaṃ tanu;</gatha>
  <gatha type="last">Athā yataṃ dīgha matho, nittalaṃ vaṭṭa vaṭṭulaṃ.</gatha>
  <hangnum nr="708"/>
  <gatha type="1"> Ucco tu unnato tuṅgo, udaggo ceva ucchito;</gatha>
  <gatha type="last">Nīco rasso vāmano tha, ajimho paguṇo uju.</gatha>
  <hangnum nr="709"/>
  <gatha type="1"> Aḷāraṃ vellitaṃ vaṅkaṃ, kuṭilaṃ jimha kuñcitaṃ;</gatha>
  <gatha type="last">Dhuvo ca sassato nicco, sadātana sanantanā.</gatha>
  <hangnum nr="710"/>
  <gatha type="1">Kūṭaṭṭho tve’karūpena, kālabyāpī pakāsito;</gatha>
  <gatha type="last">Lahu sallahukaṃ cātha, saṅkhyātaṃ gaṇitaṃ mitaṃ.</gatha>
  <hangnum nr="711"/>
  <gatha type="1"> Tiṇhaṃ tu tikhiṇaṃ tibbaṃ, caṇḍaṃ uggaṃ kharaṃ bhave;</gatha>
  <gatha type="last">Jaṅgamañca carañceva, tasaṃ ñeyyaṃ carācaraṃ.</gatha>
  <hangnum nr="712"/>
  <gatha type="1"> Kampanaṃ calanaṃ cātha, atiritto tathā’dhiko;</gatha>
  <gatha type="last">Thāvaro jaṅgamā añño, lolaṃ tu cañcalaṃ calaṃ.</gatha>
  <hangnum nr="713"/>
  <gatha type="1"> Taralañca purāṇo tu, purātana sanantanā;</gatha>
  <gatha type="last">Cirantano tha paccaggho, nūtano’bhinavo navo.</gatha>
  <hangnum nr="714"/>
  <gatha type="1"> Kurūraṃ kaṭhinaṃ daḷhaṃ, niṭṭhuraṃ kakkhaḷaṃ bhave;</gatha>
  <gatha type="last">Anitthya’nto pariyanto, panto ca pacchima’ntimā.</gatha>
  <hangnum nr="715"/>
  <gatha type="1"> Jighaññaṃ carimaṃ pubbaṃ, tva’ggaṃ paṭhama mādi so;</gatha>
  <gatha type="last">Patirūpo nucchavikaṃ, atha moghaṃ niratthakaṃ.</gatha>
  <hangnum nr="716"/>
  <gatha type="1"> Byattaṃ puṭa <note>[phuṭaṃ (sī.)]</note> ñca mudu tu, sukumārañca komalaṃ;</gatha>
  <gatha type="last">Paccakkhaṃ indriyaggayhaṃ, apaccakkhaṃ atindriyaṃ.</gatha>
  <hangnum nr="717"/>
  <gatha type="1"> Itarā’ññataro eko, añño bahuvidho tu ca;</gatha>
  <gatha type="last">Nānārūpo ca vividho, abādhaṃ tu niraggalaṃ.</gatha>
  <hangnum nr="718"/>
  <gatha type="1"> Athe’kākī ca ekacco, eko ca ekako samā;</gatha>
  <gatha type="last">Sādhāraṇañca sāmaññaṃ, sambādho tu ca saṃkaṭaṃ.</gatha>
  <hangnum nr="719"/>
  <gatha type="1"> Vāmaṃ kaḷevaraṃ sabyaṃ; Apasabyaṃ tu dakkhiṇaṃ;</gatha>
  <gatha type="last">Paṭikūlaṃ tva’pasabyaṃ, gahanaṃ kalilaṃ samā.</gatha>
  <hangnum nr="720"/>
  <gatha type="1"> Uccāvacaṃ  bahubhedaṃ, saṃkiṇṇā’ kiṇṇa saṃkulā;</gatha>
  <gatha type="last">Katahattho ca kusalo, pavīṇā’bhiñña sikkhitā.</gatha>
  <hangnum nr="721"/>
  <gatha type="1"> Nipuṇo ca paṭu cheko, cāturo dakkha pesalā;</gatha>
  <gatha type="last">Bālo dattu jalo mūḷho, mando viññū ca bāliso.</gatha>
  <hangnum nr="722"/>
  <gatha type="1"> Puññavā sukatī dhañño, mahussāho mahādhiti;</gatha>
  <gatha type="last">Mahātaṇho mahiccho tha, hadayī hadayālu ca.</gatha>
  <hangnum nr="723"/>
  <gatha type="1"> Sumano haṭṭhacitto tha, dummano vimano pyatha;</gatha>
  <gatha type="last">Vadāniyo vadaññū ca, dānasoṇḍo bahuppado.</gatha>
  <hangnum nr="724"/>
  <gatha type="1"> Khyāto patīto paññāto,</gatha>
  <gatha type="2">Bhiññāto pathito suto,</gatha>
  <gatha type="last">Vissuto vidito ceva, pasiddho pākaṭo bhave.</gatha>
  <hangnum nr="725"/>
  <gatha type="1"> Issaro nāyako sāmī, patī’sā’dhipatī pabhū;</gatha>
  <gatha type="2">Ayyā’dhipā’dhibhū netā,</gatha>
  <gatha type="last">Ibbho tva’ḍḍho tathā dhanī.</gatha>
  <hangnum nr="726"/>
  <gatha type="1"> Dānāraho dakkhiṇeyyo, siniddho tu ca vacchalo;</gatha>
  <gatha type="2">Parikkhako kāraṇiko,</gatha>
  <gatha type="last">Āsatto tu ca tapparo.</gatha>
  <hangnum nr="727"/>
  <gatha type="1"> Kāruṇiko dayālupi, sūrato ussuko tu ca;</gatha>
  <gatha type="last">Iṭṭhatthe uyyuto cātha, dīghasutto cirakriyo.</gatha>
  <hangnum nr="728"/>
  <gatha type="1"> Parādhīno parāyatto, āyatto tu ca santako;</gatha>
  <gatha type="last">Pariggaho adhīno ca, sacchando tu ca serini.</gatha>
  <hangnum nr="729"/>
  <gatha type="1"> Anisammakārī jammo, atitaṇho tu lolupo;</gatha>
  <gatha type="2">Giddho tu luddho lolo tha,</gatha>
  <gatha type="last">Kuṇṭho mando kriyāsu hi.</gatha>
  <hangnum nr="730"/>
  <gatha type="1"> Kāmayitā tu kamitā, kāmano kāmi kāmuko;</gatha>
  <gatha type="2">Soṇḍo matto vidheyyo tu,</gatha>
  <gatha type="last">Assavo subbaco samā.</gatha>
  <hangnum nr="731"/>
  <gatha type="1"> Pagabbho  paṭibhāyutto, bhīsīlo bhīru bhīruko;</gatha>
  <gatha type="2">Adhīro <note>[avīro (ṭī.)]</note> kātaro cātha,</gatha>
  <gatha type="last">Hiṃsāsīlo ca ghātuko.</gatha>
  <hangnum nr="732"/>
  <gatha type="1"> Kodhano rosano <note>[dosano (sī.)]</note> kopī,</gatha>
  <gatha type="2">Caṇḍo tvaccantakodhano;</gatha>
  <gatha type="last">Sahano khamano khantā, titikkhavā ca khantimā.</gatha>
  <hangnum nr="733"/>
  <gatha type="1"> Saddhāyutto tu saddhālu, dhajavā tu dhajālu ca <note>[lajjālutu ca lajjavā (ka.)]</note>;</gatha>
  <gatha type="last">Niddālu niddāsīlo tha, bhassaro bhāsuro bhave.</gatha>
  <hangnum nr="734"/>
  <gatha type="1"> Naggo digambaro’vattho, ghasmaro tu ca bhakkhako;</gatha>
  <gatha type="last">Eḷamūgo tu vattuñca, sotuṃ cā’kusalo bhave.</gatha>
  <hangnum nr="735"/>
  <gatha type="1"> Mukharo dummukhā’baddha, mukhā cāppiyavādini;</gatha>
  <gatha type="last">Vācālo bahugārayha, vace vattā tu so vado.</gatha>
  <hangnum nr="736"/>
  <gatha type="1"> Nijo sako attaniyo,</gatha>
  <gatha type="2">Vimhayo’cchariya’bbhuto;</gatha>
  <gatha type="3">Vihattho byākulo cātha,</gatha>
  <gatha type="last">Ātatāyī vadhudyato.</gatha>
  <hangnum nr="737"/>
  <gatha type="1"> Sīsacchejjamhi vajjho tha, nikato ca saṭho’nuju;</gatha>
  <gatha type="2">Sūcako pisuṇo kaṇṇe,</gatha>
  <gatha type="last">Japo dhutto tu vañcako.</gatha>
  <hangnum nr="738"/>
  <gatha type="1"> Anisamma hi yo kiccaṃ, puriso vadhabandhanādi mācarati;</gatha>
  <gatha type="last">Avinicchitakārittā, sokhalu capaloti viññeyyo.</gatha>
  <hangnum nr="739"/>
  <gatha type="1"> Khuddo kadariyo thaddha, maccharī kapaṇo pyatha;</gatha>
  <gatha type="last">Akiñcano daliddo ca, dīno niddhana duggatā.</gatha>
  <hangnum nr="740"/>
  <gatha type="1"> Asambhāvitasampattaṃ, kākatāliya muccate;</gatha>
  <gatha type="last">Atha yācanako atthī, yācako ca vanibbako.</gatha>
  <hangnum nr="741"/>
  <gatha type="1">Aṇḍajā pakkhisappādī, narādī tu jalābujā;</gatha>
  <gatha type="last">Sedajā kimiḍaṃsādī, devādī tvo’ papātikā.</gatha>
  <hangnum nr="742"/>
  <gatha type="1"> Jaṇṇutaggho  jaṇṇumatto, kappo tu kiñcidūnake;</gatha>
  <gatha type="last">Antaggataṃ bhu pariyā, panna mantogadho’gadhā.</gatha>
  <hangnum nr="743"/>
  <gatha type="1"> Rādhito sādhito cātha, nippakkaṃ kuthitaṃ bhave;</gatha>
  <gatha type="last">Āpanno tvā’padappatto, vivaso tvavaso bhave.</gatha>
  <hangnum nr="744"/>
  <gatha type="1"> Nuṇṇo nuttā’tta, khittā ce’, ritā viddhā tha kampito;</gatha>
  <gatha type="last">Dhūto ādhūta calitā, nisitaṃ tu ca tejitaṃ.</gatha>
  <hangnum nr="745"/>
  <gatha type="1"> Pattabbaṃ gamma māpajjaṃ <note>[āsajjaṃ (ka.)]</note>, pakkaṃ pariṇataṃ samā;</gatha>
  <gatha type="last">Veṭhitaṃ tu valayitaṃ, ruddhaṃ saṃvuta māvutaṃ.</gatha>
  <hangnum nr="746"/>
  <gatha type="1"> Parikkhittañca nivutaṃ, visaṭaṃ vitthataṃ tataṃ;</gatha>
  <gatha type="2">Litto tu diddho gūḷho tu,</gatha>
  <gatha type="last">Gutto puṭṭho tu posito.</gatha>
  <hangnum nr="747"/>
  <gatha type="1"> Lajjito hīḷito cātha, sanitaṃ dhanitaṃ pyatha;</gatha>
  <gatha type="2">Sandānito sito baddho,</gatha>
  <gatha type="last">Kīlito saṃyato bhave.</gatha>
  <hangnum nr="748"/>
  <gatha type="1"> Siddhe nipphanna nibbattā, dārite bhinna bheditā;</gatha>
  <gatha type="last">Channo tu chādite cātha, viddhe chiddita vedhitā.</gatha>
  <hangnum nr="749"/>
  <gatha type="1"> Āhaṭo ābhatā’nītā,</gatha>
  <gatha type="2">Danto tu damito siyā;</gatha>
  <gatha type="3">Santo tu samito ceva,</gatha>
  <gatha type="last">Puṇṇo tu pūrito bhave.</gatha>
  <hangnum nr="750"/>
  <gatha type="1"> Apacāyito mahito, pūjitā’rahito’ccito;</gatha>
  <gatha type="last">Mānito cā’pacito ca, tacchitaṃ tutanūkate.</gatha>
  <hangnum nr="751"/>
  <gatha type="1"> Santatto dhūpito copa,</gatha>
  <gatha type="2">Carito tu upāsito;</gatha>
  <gatha type="last">Bhaṭṭhaṃ tu galitaṃ pannaṃ, cutañca dhaṃsitaṃ bhave.</gatha>
  <hangnum nr="752"/>
  <gatha type="1"> Pīto pamudito haṭṭho,</gatha>
  <gatha type="2">Matto tuṭṭho tha kantito;</gatha>
  <gatha type="3">Sañchinno lūna dātā tha,</gatha>
  <gatha type="last">Pasattho vaṇṇito thuto.</gatha>
  <hangnum nr="753"/>
  <gatha type="1"> Tinto’lla’dda  kilinno’nnā, maggitaṃ pariyesitaṃ;</gatha>
  <gatha type="last">Anvesitaṃ gavesitaṃ, laddhaṃ tu patta muccate.</gatha>
  <hangnum nr="754"/>
  <gatha type="1"> Rakkhitaṃ gopitaṃ guttaṃ, tātaṃ gopāyitā’vitā;</gatha>
  <gatha type="last">Pālitaṃ atha ossaṭṭhaṃ, cattaṃ hīnaṃ samujjhitaṃ.</gatha>
  <hangnum nr="755"/>
  <gatha type="1"> Bhāsitaṃ lapitaṃ vuttā, bhihitā’khyāta jappitā;</gatha>
  <gatha type="last">Udīritañca kathitaṃ, gaditaṃ bhaṇito’ditā.</gatha>
  <hangnum nr="756"/>
  <gatha type="1"> Avaññātā’vagaṇitā, paribhūtā’vamānitā;</gatha>
  <gatha type="2">Jighacchito tu khudito,</gatha>
  <gatha type="last">Chāto ceva bubhukkhito.</gatha>
  <hangnum nr="757"/>
  <gatha type="1"> Buddhaṃ ñātaṃ paṭipannaṃ, viditā’vagataṃ mataṃ;</gatha>
  <gatha type="2">Gilito khādito bhutto,</gatha>
  <gatha type="last">Bhakkhito’jjhohaṭā’sitā.</gatha>
  <centered>Iti visesyādhīnavaggo.</centered>
  <title>2. Saṃkiṇṇavagga</title>
  <hangnum nr="758"/>
  <gatha type="1"> Ñeyyaṃ liṅga miha kvāpi, paccayatthavasena ca;</gatha>
  <gatha type="2">Kriyā tu kiriyaṃ kammaṃ,</gatha>
  <gatha type="3">Santi tu samatho samo;</gatha>
  <gatha type="2">Damo ca damatho danti, vattaṃ tu suddhakammani;</gatha>
  <gatha type="last">Atho āsaṅgavacanaṃ, tīsu vuttaṃ parāyaṇaṃ.</gatha>
  <hangnum nr="759"/>
  <gatha type="1"> Bhedo vidāro phuṭanaṃ, tappanaṃ tu ca pīṇanaṃ;</gatha>
  <gatha type="2">Akkosana mabhisaṅgo,</gatha>
  <gatha type="last">Bhikkhā tu yācanā’tthanā.</gatha>
  <hangnum nr="760"/>
  <gatha type="1"> Ninnimittaṃ yadicchā thā’, pucchanā nandanāni ca;</gatha>
  <gatha type="2">Sabhājana matho ñāyo,</gatha>
  <gatha type="last">Nayo phāti tu vuddhiyaṃ.</gatha>
  <hangnum nr="761"/>
  <gatha type="1"> Kilamatho kilamanaṃ, pasavo tu pasūtiyaṃ;</gatha>
  <gatha type="2">Ukkaṃso tvatisayo tha,</gatha>
  <gatha type="last">Jayo ca jayanaṃ jiti.</gatha>
  <hangnum nr="762"/>
  <gatha type="1"> Vaso  kanti, byadho vedho,</gatha>
  <gatha type="2">Gaho gāho varo vuti;</gatha>
  <gatha type="3">Pacā pāko havo huti <note>[hūbhi (sī. amarakosa)]</note>,</gatha>
  <gatha type="last">Vedo vedana mitthi vā.</gatha>
  <hangnum nr="763"/>
  <gatha type="1"> Jīraṇaṃ jāni tāṇaṃ tu, rakkhaṇaṃ pamitippamā;</gatha>
  <gatha type="2">Sileso sandhi ca khayo,</gatha>
  <gatha type="last">Tvapacayo ravo raṇo.</gatha>
  <hangnum nr="764"/>
  <gatha type="1"> Nigādo nigado mādo, mado pasiti bandhanaṃ;</gatha>
  <gatha type="2">Ākaro tviṅgitaṃ iṅgo,</gatha>
  <gatha type="last">Atha’tthāpagamo byayo.</gatha>
  <hangnum nr="765"/>
  <gatha type="1"> Antarāyo ca paccūho,</gatha>
  <gatha type="2">Vikāro tu vikatya’pi;</gatha>
  <gatha type="last">Pavisileso vidhuraṃ, upavesanamāsanaṃ.</gatha>
  <hangnum nr="766"/>
  <gatha type="1"> Ajjhāsayo adhippāyo, āsayo cābhisandhi ca;</gatha>
  <gatha type="2">Bhāvo dhimutti chando tha,</gatha>
  <gatha type="last">Doso ādīnavo bhave.</gatha>
  <hangnum nr="767"/>
  <gatha type="1"> Ānisaṃso guṇo cātha,</gatha>
  <gatha type="2">Majjhaṃ vemajjha muccate;</gatha>
  <gatha type="last">Majjhanhiko <note>[majjhantiko (ṭī. sī. pī.)]</note> tu majjhanho, vemattaṃ tu ca nānatā.</gatha>
  <hangnum nr="768"/>
  <gatha type="1"> Vā jāgaro jāgariyaṃ <note>[jāgariyo (ṭī.)]</note>, pavāho tu pavatti ca;</gatha>
  <gatha type="2">Byāso papañco vitthāro,</gatha>
  <gatha type="last">Yāmo tu saṃyamo yamo.</gatha>
  <hangnum nr="769">.</hangnum>
  <gatha type="1"> Sambāhanaṃ maddanañca, pasaro tu visappanaṃ;</gatha>
  <gatha type="2">Santhavo tu paricayo,</gatha>
  <gatha type="last">Melako saṅga saṅgamā.</gatha>
  <hangnum nr="770"/>
  <gatha type="1">Sannidhi sannikaṭṭhamhi, vināso tu adassanaṃ;</gatha>
  <gatha type="2">Lavo bhilāvo lavanaṃ,</gatha>
  <gatha type="last">Patthāvo’vasaro samā.</gatha>
  <hangnum nr="771"/>
  <gatha type="1"> Osānaṃ  pariyosānaṃ, ukkaṃso’tisayo bhave <note>[avasānaṃ samāpanaṃ (?)]</note>;</gatha>
  <gatha type="last">Sanniveso ca saṇṭhānaṃ, athā’bbhantara mantaraṃ.</gatha>
  <hangnum nr="772"/>
  <gatha type="1"> Pāṭihīraṃ pāṭiheraṃ, pāṭihāriya muccate;</gatha>
  <gatha type="last">Kiccaṃ tu karaṇīyañca, saṅkhāro vāsanā bhave.</gatha>
  <hangnum nr="773"/>
  <gatha type="1"> Pavanaṃ pava nippāvā, tasaro suttaveṭhanaṃ;</gatha>
  <gatha type="last">Saṅkamo duggasañcāro, pakkamo tu upakkamo.</gatha>
  <hangnum nr="774"/>
  <gatha type="1"> Pāṭho nipāṭho nipaṭho, vicayo magganā pume;</gatha>
  <gatha type="last">Āliṅganaṃ parissaṅgo, sileso upagūhanaṃ.</gatha>
  <hangnum nr="775"/>
  <gatha type="1"> Ālokanañca nijjhānaṃ, ikkhaṇaṃ dassanaṃ pyatha;</gatha>
  <gatha type="last">Paccādeso nirasanaṃ, paccakkhānaṃ nirākati.</gatha>
  <hangnum nr="776"/>
  <gatha type="1"> Vipallāso’ññathābhāvo, byattayo viparīyayo;</gatha>
  <gatha type="last">Vipariyāso’tikkamo, tva’tipāto upaccayo.</gatha>
  <paragraph>Iti saṃkiṇṇavaggo.</paragraph>
  <title>3. Anekatthavagga</title>
  <hangnum nr="777"/>
  <gatha type="1"> Anekatthe pavakkhāmi, gāthā’ddhapādato kamā;</gatha>
  <gatha type="last">Ettha liṅgavisesattha, mekassa punaruttatā.</gatha>
  <hangnum nr="778"/>
  <gatha type="1">Samayo samavāye ca, samūhe kāraṇe khaṇe;</gatha>
  <gatha type="last">Paṭivedhe siyā kāle, pahāne lābha diṭṭhisu.</gatha>
  <hangnum nr="779"/>
  <gatha type="1">Vaṇṇo saṇṭhāna rūpesu, jāti,cchavīsu kāraṇe;</gatha>
  <gatha type="last">Pamāṇe ca pasaṃsāyaṃ, akkhare ca yase guṇe.</gatha>
  <hangnum nr="780"/>
  <gatha type="1"> Uddese pātimokkhassa, paṇṇattiya muposatho;</gatha>
  <gatha type="last">Upavāse ca aṭṭhaṅge, uposathadine siyā.</gatha>
  <hangnum nr="781"/>
  <gatha type="1"> Rathaṅge lakkhaṇe dhammo, racakke’svīriyāpathe;</gatha>
  <gatha type="last">Cakkaṃ sampattiyaṃ cakka, ratane maṇḍale bale.</gatha>
  <hangnum nr="782"/>
  <gatha type="1"> Kulālabhaṇḍe āṇāya, māyudhe dāna rāsisu;</gatha>
  <hangnum nr="783"/>
  <gatha type="1"> Dānasmiṃ brahmacariya, mappamaññāsu sāsane;</gatha>
  <gatha type="2">Methunāratiyaṃ veyyā, vacce sadāratuṭṭhiyaṃ;</gatha>
  <gatha type="last">Pañcasīlā’riyamaggo, posathaṅga dhitīsu <note>[ṭhitīsu (ka.)]</note> ca.</gatha>
  <hangnum nr="784"/>
  <gatha type="1">Dhammo sabhāve pariyattipaññā,</gatha>
  <gatha type="2">Ñāyesu saccappakatīsu puññe;</gatha>
  <gatha type="3">Ñeyye guṇā’cāra samādhisūpi,</gatha>
  <gatha type="last">Nissattatā’pattisu kāraṇādo.</gatha>
  <hangnum nr="785"/>
  <gatha type="1">Attho payojane saddā, bhidheyye vuddhiyaṃ dhane;</gatha>
  <gatha type="last">Vatthumhi kāraṇe nāse, hite pacchimapabbate.</gatha>
  <hangnum nr="786"/>
  <gatha type="1"> Yebhuyyatā’byāmissesu, visaṃyoge ca kevalaṃ;</gatha>
  <gatha type="last">Daḷhatthe’natireke cā, navasesamhi taṃ tisu.</gatha>
  <hangnum nr="787"/>
  <gatha type="1">Guṇo paṭala rāsīsu, ānisaṃse ca bandhane;</gatha>
  <gatha type="last">Appadhāne ca sīlādo, sukkādimhi jiyāya ca.</gatha>
  <hangnum nr="788"/>
  <gatha type="1"> Rukkhādo vijjamāne cā, rahante khandhapañcake;</gatha>
  <gatha type="last">Bhūto satta mahābhūtā, manussesu na nāriyaṃ.</gatha>
  <hangnum nr="789"/>
  <gatha type="1">Vāccaliṅgo atītasmiṃ, jāte patte same mato;</gatha>
  <hangnum nr="790"/>
  <gatha type="1"> Sundare daḷhikamme cā, yācane sampaṭicchane;</gatha>
  <gatha type="last">Sajjane sampahaṃsāyaṃ, sādhvā’bhidheyyaliṅgikaṃ.</gatha>
  <hangnum nr="791"/>
  <gatha type="1">Anto nitthī samīpe cā, vasāne padapūraṇe;</gatha>
  <gatha type="last">Dehāvayave koṭṭhāse, nāsa sīmāsu lāmake.</gatha>
  <hangnum nr="792"/>
  <gatha type="1"> Nikāye sandhi sāmañña, ppasūtīsu kule bhave;</gatha>
  <gatha type="last">Visese sumanāyañca, jāti saṅkhatalakkhaṇe.</gatha>
  <hangnum nr="793"/>
  <gatha type="1"> Bhavabhede patiṭṭhāyaṃ, niṭṭhā’jjhāsayabuddhisu;</gatha>
  <gatha type="last">Vāsaṭṭhāne ca gamane, visaṭatte <note>[visaratta visadatte]</note>gatīritā.</gatha>
  <hangnum nr="794"/>
  <gatha type="1"> Phale vipassanā dibba, cakkhu sabbaññutāsu ca;</gatha>
  <gatha type="last">Paccavekkhaṇañāṇamhi, magge ca ñāṇadassanaṃ.</gatha>
  <hangnum nr="795"/>
  <gatha type="1"> Kammāruddhana aṅgāra, kapalla dīpikāsu ca;</gatha>
  <gatha type="last">Suvaṇṇakāramūsāyaṃ, ukkā vege ca vāyuno.</gatha>
  <hangnum nr="796"/>
  <gatha type="1"> Kesohāraṇa,  jīvita, vuttisu vapane ca vāpasamakaraṇe;</gatha>
  <gatha type="last">Kathane pamuttabhāva, jjhenādo <note>[jjhesanādo (sī.)]</note>vutta mapi tīsu.</gatha>
  <hangnum nr="797"/>
  <gatha type="1"> Gamane vissute cā’va, dhārito’pacitesu ca;</gatha>
  <gatha type="last">Anuyoge kilinne ca, suto’ bhidheyyaliṅgiko.</gatha>
  <hangnum nr="798"/>
  <gatha type="1"> Sotaviññeyya satthesu, sutaṃ putte suto siyā;</gatha>
  <hangnum nr="799"/>
  <gatha type="1">Kappo kāle yuge lese, paññatti paramāyusu;</gatha>
  <gatha type="2">Sadise tīsu samaṇa, vohāra kappabindusu;</gatha>
  <gatha type="last">Samantatthe’ntarakappā, dike takke vidhimhi ca.</gatha>
  <hangnum nr="800"/>
  <gatha type="1"> Nibbāna magga virati, sapathe saccabhāsite;</gatha>
  <gatha type="last">Tacche cā’riyasaccamhi, diṭṭhiyaṃ sacca mīritaṃ.</gatha>
  <hangnum nr="801"/>
  <gatha type="1"> Sañjātidese hetumhi, vāsaṭṭhānā’karesu ca;</gatha>
  <gatha type="last">Samosaraṇaṭṭhāne cā, yatanaṃ padapūraṇe.</gatha>
  <hangnum nr="802"/>
  <gatha type="1">Antaraṃ majjha vattha’ñña, khaṇo’kāso’dhi hetusu;</gatha>
  <gatha type="last">Byavadhāne vinaṭṭhe ca, bhede chidde manasya’pi.</gatha>
  <hangnum nr="803"/>
  <gatha type="1"> Ārogye kusalaṃ iṭṭha, vipāke kusalo tathā;</gatha>
  <gatha type="last">Anavajjamhi cheke ca, kathito vāccaliṅgiko.</gatha>
  <hangnum nr="804"/>
  <gatha type="1"> Dravā’cāresu vīriye, madhurādīsu pārade;</gatha>
  <gatha type="last">Siṅgārādo dhātubhede, kicce sampattiyaṃ raso.</gatha>
  <hangnum nr="805"/>
  <gatha type="1">Bodhi sabbaññutaññāṇe, riyamagge ca nāriyaṃ;</gatha>
  <gatha type="last">Paññattiyaṃ pume’ ssattha, rukkhamhi purisitthiyaṃ.</gatha>
  <hangnum nr="806"/>
  <gatha type="1"> Sevito yena yo niccaṃ, tatthāpi visayo siyā;</gatha>
  <gatha type="last">Rūpādike janapade, tathā dese ca gocare.</gatha>
  <hangnum nr="807"/>
  <gatha type="1">Bhāvo padatthe sattāya, madhippāya kriyāsu ca;</gatha>
  <gatha type="last">Sabhāvasmiñca līlāyaṃ, purisi’tthindriyesu ca.</gatha>
  <hangnum nr="808"/>
  <gatha type="1">So bandhave’ttani ca saṃ, so dhanasmi manitthiyaṃ;</gatha>
  <gatha type="last">Sā pume sunakhe vutto, ttaniye so tiliṅgiko.</gatha>
  <hangnum nr="809"/>
  <gatha type="1">Suvaṇṇaṃ kanake vuttaṃ, suvaṇṇo garuḷe tathā;</gatha>
  <gatha type="last">Pañcadharaṇamatte ca, chavi sampattiyampi ca.</gatha>
  <hangnum nr="810"/>
  <gatha type="1">Varo devādikā <note>[devādito (sī.)]</note> iṭṭhe, jāmātari patimhi ca,</gatha>
  <gatha type="last">Uttame vāccaliṅgo so, varaṃ mandappiye byayaṃ.</gatha>
  <hangnum nr="81">1.</hangnum>
  <gatha type="1"> Makule dhanarāsimhi, siyā kosa manitthiyaṃ;</gatha>
  <gatha type="last">Nettiṃsādi pidhāne ca, dhanupañcasatepi ca.</gatha>
  <hangnum nr="812"/>
  <gatha type="1"> Pitāmahe jine seṭṭhe, brāhmaṇe ca pitūsvapi;</gatha>
  <gatha type="last">Brahmā vutto tathā brahmaṃ, vede tapasi vuccate.</gatha>
  <hangnum nr="813"/>
  <gatha type="1"> Hatthīnaṃ majjhabandhe ca, pakoṭṭhe kacchabandhane;</gatha>
  <gatha type="last">Mekhalāyaṃ matā kacchā, kaccho vutto latāya ca.</gatha>
  <hangnum nr="814"/>
  <gatha type="1"> Tatheva bāhumūlamhi, anūpamhi tiṇepi ca;</gatha>
  <hangnum nr="815"/>
  <gatha type="1">Pamāṇaṃ hetu satthesu, māne ca saccavādini;</gatha>
  <gatha type="last">Pamātari ca niccamhi, mariyādāya muccate.</gatha>
  <hangnum nr="816"/>
  <gatha type="1">Sattaṃ dabba’ttabhāvesu, pāṇesu ca bale, siyā <note>[bale sakkā (ṭī.)]</note>;</gatha>
  <gatha type="last">Sattāyañca, janesatto, āsatte so tiliṅgiko.</gatha>
  <hangnum nr="817"/>
  <gatha type="1"> Semhādo rasarattādo, mahābhūte pabhādike;</gatha>
  <gatha type="last">Dhātu dvīsva’ṭṭhicakkhā’di, bhvā’dīsu gerikādisu.</gatha>
  <hangnum nr="818"/>
  <gatha type="1"> Amaccādo sabhāve ca, yoniyaṃ pakatī’ritā;</gatha>
  <gatha type="last">Satvādisāmyā’vatthāyaṃ, paccayā paṭhamepi ca.</gatha>
  <hangnum nr="819"/>
  <gatha type="1">Padaṃ ṭhāne parittāṇe, nibbānamhi ca kāraṇe;</gatha>
  <gatha type="last">Sadde vatthumhi koṭṭhāse, pāde tallañchane mataṃ.</gatha>
  <hangnum nr="820"/>
  <gatha type="1"> Lohamuggara meghesu, ghano, tālādike ghanaṃ,;</gatha>
  <gatha type="last">Nirantare ca kaṭhine, vāccaliṅgika muccate.</gatha>
  <hangnum nr="821"/>
  <gatha type="1">Khuddā ca makkhikābhede, madhumhi khudda, mappake;</gatha>
  <gatha type="last">Adhame kapaṇe cāpi, bahumhi catūsu ttisu.</gatha>
  <hangnum nr="822"/>
  <gatha type="1"> Takke maraṇaliṅge ca, ariṭṭhaṃ asubhe subhe,;</gatha>
  <gatha type="last">Ariṭṭho āsave kāke, nimbe ca pheniladdume.</gatha>
  <hangnum nr="823"/>
  <gatha type="1"> Mānabhaṇḍe palasate, sadisatte tulā tathā;</gatha>
  <gatha type="last">Gehānaṃ dārubandhattha, pīṭhikāyañca dissati.</gatha>
  <hangnum nr="824"/>
  <gatha type="1"> Mittakāre  lañjadāne, bale rāsi vipattisu <note>[balarāsi vipattisu (ka.)]</note>;</gatha>
  <gatha type="last">Yuddhe ceva paṭiññāyaṃ, saṅgaro sampakāsito.</gatha>
  <hangnum nr="825"/>
  <gatha type="1"> Khandhe bhave nimittamhi, rūpaṃ vaṇṇe ca paccaye;</gatha>
  <gatha type="last">Sabhāva sadda saṇṭhāna, rūpajjhāna vapūsu ca.</gatha>
  <hangnum nr="826"/>
  <gatha type="1"> Vatthu kilesa kāmesu, icchāyaṃ madane rate;</gatha>
  <gatha type="last">Kāmo, kāmaṃ nikāme, cā, nuññāyaṃ kāma mabyayaṃ.</gatha>
  <hangnum nr="827"/>
  <gatha type="1">Pokkharaṃ padume dehe, vajjabhaṇḍamukhepi ca;</gatha>
  <gatha type="last">Sundaratte ca salile, mātaṅgakarakoṭiyaṃ.</gatha>
  <hangnum nr="828"/>
  <gatha type="1"> Rāsiniccala māyāsu, dambhā’saccesva’yoghane;</gatha>
  <gatha type="last">Girisiṅgamhi sīraṅge, yante kūṭa manitthiyaṃ.</gatha>
  <hangnum nr="829"/>
  <gatha type="1"> Vuddhiyaṃ janane kāma, dhātvādīmhi ca pattiyaṃ;</gatha>
  <gatha type="last">Sattāyañceva saṃsāre, bhavo sassatadiṭṭhiyaṃ.</gatha>
  <hangnum nr="830"/>
  <gatha type="1"> Paṭivākyo’ttarāsaṅge, su’ttaraṃ uttaro tisu;</gatha>
  <gatha type="last">Seṭṭhe disādibhede ca, parasmi muparī’rito.</gatha>
  <hangnum nr="831"/>
  <gatha type="1">Nekkhammaṃ paṭhamajjhāne, pabbajjāyaṃ vimuttiyaṃ;</gatha>
  <gatha type="last">Vipassanāya nissesa, kusalamhi ca dissati.</gatha>
  <hangnum nr="832"/>
  <gatha type="1">Saṅkhāro saṅkhate puññā, bhisaṅkhārādikepi ca;</gatha>
  <gatha type="last">Payoge kāyasaṅkhārā, dya’bhisaṅkharaṇesu ca.</gatha>
  <hangnum nr="833"/>
  <gatha type="1"> Ārammaṇe ca saṃsaṭṭhe, vokiṇṇe nissaye tathā;</gatha>
  <gatha type="last">Tabbhāve cāpyabhidheyya, liṅgo sahagato bhave.</gatha>
  <hangnum nr="834"/>
  <gatha type="1"> Tīsu channaṃ patirūpe, chādite ca nigūhite;</gatha>
  <gatha type="last">Nivāsana pārupane, raho paññattiyaṃ pume.</gatha>
  <hangnum nr="835"/>
  <gatha type="1"> Buddhasamantacakkhūsu, cakkhu paññāya mīritaṃ;</gatha>
  <gatha type="last">Dhammacakkhumhi ca maṃsa, dibbacakkhudvayesu ca.</gatha>
  <hangnum nr="836"/>
  <gatha type="1"> Vāccaliṅgo abhikkanto, sundaramhi abhikkame;</gatha>
  <gatha type="last">Abhirūpe khaye vutto, tatheva’bbhanumodane.</gatha>
  <hangnum nr="837"/>
  <gatha type="1"> Kāraṇe desanāyañca, vāre vevacanepi ca;</gatha>
  <gatha type="last">Pākārasmiṃ <note>[pakārasmiṃ (ka.)]</note> avasare, pariyāyo kathīyati.</gatha>
  <hangnum nr="838"/>
  <gatha type="1"> Viññāṇe  cittakamme ca, vicitte citta muccate;</gatha>
  <gatha type="last">Paññatti cittamāsesu, citto, tārantare thiyaṃ.</gatha>
  <hangnum nr="839"/>
  <gatha type="1">Sāmaṃ vedantare sāntve, taṃ pīte sāmale tisu;</gatha>
  <gatha type="last">Sayamatthe byayaṃ sāmaṃ, sāmā ca sārivāyapi.</gatha>
  <hangnum nr="840"/>
  <gatha type="1"> Pume ācariyādimhi, garu<note>[guru (ka. ṭī.)]</note> mātāpitūsvapi;</gatha>
  <gatha type="last">Garu tīsu mahante ca, dujjarā’lahukesu ca.</gatha>
  <hangnum nr="841"/>
  <gatha type="1"> Accite vijjamāne ca, pasatthe sacca sādhusu;</gatha>
  <gatha type="last">Khinne ca samite ceva, santobhidheyyaliṅgikoti.</gatha>
  <centered>Iti gāthāanekatthavaggo.</centered>
  <hangnum nr="842"/>
  <gatha type="1">Devo visuddhidevā’do, megha maccu nabhesu ca;</gatha>
  <gatha type="last">Athopi taruṇe satte, corepi māṇavo bhave.</gatha>
  <hangnum nr="843"/>
  <gatha type="1"> Ādi koṭṭhāsa koṭīsu, purato’ggaṃvare tīsu;</gatha>
  <gatha type="last">Paccanīko’ttamesva’ññe, pacchābhāge paro tisu.</gatha>
  <hangnum nr="844"/>
  <gatha type="1"> Yoni kāma siri’ssare, dhammu’yyāma yase bhagaṃ;</gatha>
  <gatha type="last">Uḷāro tīsu vipule, seṭṭhe ca madhure siyā.</gatha>
  <hangnum nr="845"/>
  <gatha type="1">Sampanno tīsu sampuṇṇe, madhure ca samaṅgini;</gatha>
  <gatha type="last">Saṅkhā tu ñāṇe koṭṭhāsa, paññatti gaṇanesu ca.</gatha>
  <hangnum nr="846"/>
  <gatha type="1">Ṭhānaṃ issariyo’kāsa, hetūsu ṭhitiyampi ca;</gatha>
  <gatha type="last">Atho māne pakāreca, koṭṭhāseca vidho dvisu.</gatha>
  <hangnum nr="847"/>
  <gatha type="1"> Pañño’pavāsa khantīsu, damo indriyasaṃvare;</gatha>
  <gatha type="last">Ñāṇe ca somanasseca, vedo chandasi co’ccate.</gatha>
  <hangnum nr="848"/>
  <gatha type="1"> Khandhakoṭṭhāsa, passāva, magga, hetūsu yoni sā <note>[yoni so (ṭī.)]</note>;</gatha>
  <gatha type="last">Kāle tu kūle sīmāyaṃ, velā rāsimhi bhāsitā.</gatha>
  <hangnum nr="849"/>
  <gatha type="1">Vohāro sadda paṇṇatti, vaṇijjā cetanāsu ca;</gatha>
  <gatha type="last">Nāgo tu’raga hatthīsu, nāgarukkhe tathu’ttame.</gatha>
  <hangnum nr="850"/>
  <gatha type="1"> Seṭṭhā’sahāya saṅkhyā’ñña,</gatha>
  <gatha type="2">Tulyesve’kotiliṅgiko;</gatha>
  <gatha type="last">Rāge tu mānaso cittā, rahattesu ca mānasaṃ.</gatha>
  <hangnum nr="851"/>
  <gatha type="1">Mūlaṃ bhe santike mūla, mūle hetumhi pābhate;</gatha>
  <gatha type="last">Rūpādyaṃ’sa pakaṇḍesu, khandho rāsi guṇesu ca.</gatha>
  <hangnum nr="852"/>
  <gatha type="1">Ārambho vīriye kamme, ādikamme vikopane;</gatha>
  <gatha type="last">Atho hadayavatthumhi, citte ca hadayaṃ ure.</gatha>
  <hangnum nr="853"/>
  <gatha type="1"> Pacchātāpā’nubandhesu, rāgādo’nusayo bhave;</gatha>
  <gatha type="last">Mātaṅgamuddhapiṇḍe tu, ghaṭe kumbho dasambaṇe.</gatha>
  <hangnum nr="854"/>
  <gatha type="1">Parivāro parijane, khaggakose paricchade;</gatha>
  <gatha type="last">Ālambaro tu sārambhe, bheribhede ca dissati.</gatha>
  <hangnum nr="855"/>
  <gatha type="1">Khaṇo kālavisese ca, nibyāpāraṭṭhitimhi ca;</gatha>
  <gatha type="last">Kule tva’bhijano vutto, uppattibhūmiyampi ca.</gatha>
  <hangnum nr="856"/>
  <gatha type="1">Āhāro kabaḷīkārā, hārādīsu ca kāraṇe;</gatha>
  <gatha type="last">Vissāse yācanāyañca, peme ca paṇayo mato.</gatha>
  <hangnum nr="857"/>
  <gatha type="1"> Ṇādo saddhā, cīvarādi, hetvā’dhāresu paccayo;</gatha>
  <gatha type="last">Kīḷā dibbavihārādo, vihāro sugatālaye.</gatha>
  <hangnum nr="858"/>
  <gatha type="1"> Samatthane mato citte, kaggatāyaṃ samādhi ca;</gatha>
  <gatha type="2">Yogo saṅgati <note>[saṅge ca (ṭī.)]</note> kāmādo,</gatha>
  <gatha type="last">Jhāno’pāyesu yuttiyaṃ.</gatha>
  <hangnum nr="859"/>
  <gatha type="1">Bhogo sappaphaṇa’ṅgesu, koṭille bhuñjane dhane;</gatha>
  <gatha type="last">Bhūmibhāge kilese ca, male cā’ṅgaṇa muccate.</gatha>
  <hangnum nr="860"/>
  <gatha type="1"> Dhanādidappe paññāya, abhimāno mato tha ca;</gatha>
  <gatha type="last">Apadeso nimitte ca, chale ca kathane mato.</gatha>
  <hangnum nr="861"/>
  <gatha type="1"> Citte kāye sabhāve ca, so attā parama’ttani;</gatha>
  <gatha type="last">Atha gumbo ca thambasmiṃ <note>[thambhasmiṃ (ṭī.)]</note>, samūhe balasajjane.</gatha>
  <hangnum nr="862"/>
  <gatha type="1"> Antoghare kusūle ca, koṭṭho ntokucchiyaṃ pyatha;</gatha>
  <gatha type="last">Sopānaṅgamhi uṇhīso, makuṭe sīsaveṭhane.</gatha>
  <hangnum nr="863"/>
  <gatha type="1"> Niyyāse sekhare dvāre, niyyūho nāgadantake;</gatha>
  <gatha type="last">Atho sikhaṇḍe tūṇīre, kalāpo nikare mato.</gatha>
  <hangnum nr="864"/>
  <gatha type="1"> Cūḷā saṃyatakesesu, makuṭe moḷi ca dvisu;</gatha>
  <gatha type="last">Saṅkho tva’nitthiyaṃ kambu, nalāṭa’ṭṭhīsu <note>[lalāṭaṭṭhīsu (sī.)]</note> gopphake.</gatha>
  <hangnum nr="865"/>
  <gatha type="1">Pakkho kāle bale sādhye, sakhī vājesu paṅgule;</gatha>
  <gatha type="last">Dese’ṇṇave pume sindhu, saritāyaṃ sa nāriyaṃ.</gatha>
  <hangnum nr="866"/>
  <gatha type="1"> Gaje kareṇu purise, so hatthiniya mitthiyaṃ;</gatha>
  <gatha type="last">Ratane vajiro nitthī, maṇivedhi’ndahetisu.</gatha>
  <hangnum nr="867"/>
  <gatha type="1">Visāṇaṃ tīsu mātaṅga, dante ca pasusiṅgake;</gatha>
  <gatha type="last">Koṭiyaṃ tu mato koṇo, tathā vādittavādane.</gatha>
  <hangnum nr="868"/>
  <gatha type="1"> Vaṇippathe ca nagare, vede ca nigamo tha ca;</gatha>
  <gatha type="last">Vivādādo’ dhikaraṇaṃ, siyā’dhāre ca kāraṇe.</gatha>
  <hangnum nr="869"/>
  <gatha type="1"> Pasumhi vasudhāyañca, vācādo go pumitthiyaṃ;</gatha>
  <gatha type="last">Harite tu suvaṇṇe ca, vāsudeve harī’rito.</gatha>
  <hangnum nr="870"/>
  <gatha type="1"> Āyatte parivāre ca, bhariyāyaṃ pariggaho;</gatha>
  <gatha type="last">Uttaṃso tva’ vataṃso ca, kaṇṇapūre ca sekhare.</gatha>
  <hangnum nr="871"/>
  <gatha type="1"> Vijjuyaṃ vajire cevā, sani’tthipurise pyatha;</gatha>
  <gatha type="last">Koṇe saṅkhyāvisesasmiṃ, ukkaṃse koṭi nāriyaṃ.</gatha>
  <hangnum nr="872"/>
  <gatha type="1"> Cūḷā jālā padhāna’gga, moracūḷāsu sā sikhā;</gatha>
  <gatha type="last">Sappadāṭhāya māsī’tthī, iṭṭhassā’sīsanāyapi.</gatha>
  <hangnum nr="873"/>
  <gatha type="1">Vasā vilīna telasmiṃ, vasagā vañjhagāvisu;</gatha>
  <gatha type="last">Abhilāse tu kiraṇe, abhisaṅge ruci’tthiyaṃ.</gatha>
  <hangnum nr="874"/>
  <gatha type="1">Saññā sañjānane nāme, cetanāyañca dissati;</gatha>
  <gatha type="last">Aṃse sippe kalā kāle, bhāge candassa soḷase.</gatha>
  <hangnum nr="875"/>
  <gatha type="1"> Bījakose gharakūṭe, kaṇṇabhūsāya kaṇṇikā;</gatha>
  <gatha type="last">Āgāmikāle dīghatte, pabhāve ca matā’yati.</gatha>
  <hangnum nr="876"/>
  <gatha type="1">Uṇṇā mesādilome, ca, bhūmajjhe romadhātuyaṃ;</gatha>
  <gatha type="last">Vāruṇī tvitthiyaṃ vuttā, naṭṭakī madirādisu.</gatha>
  <hangnum nr="877"/>
  <gatha type="1"> Kriyacitte ca karaṇe, kiriyaṃ kammani kriyā;</gatha>
  <gatha type="last">Sunisāyaṃ tu kaññāya, jāyāya ca vadhū matā.</gatha>
  <hangnum nr="878"/>
  <gatha type="1"> Pamāṇi’ssariye mattā, akkharāvayave’ppake;</gatha>
  <gatha type="last">Suttaṃ pāvacane riṭṭhe <note>[siddhe (ṭī.)]</note>, tante taṃ supite tisu.</gatha>
  <hangnum nr="879"/>
  <gatha type="1"> Rājaliṅgo’sabhaṅgesu,  rukkhe ca kakudo<note>[kakudho (ṭī. sī.)]</note> pyatha;</gatha>
  <gatha type="last">Nimitta’kkhara sūpesu, byañjanaṃ cihane pade.</gatha>
  <hangnum nr="880"/>
  <gatha type="1"> Vohāre jetu micchāyaṃ, kīḷādo cāpi devanaṃ;</gatha>
  <gatha type="last">Bhariyāyaṃ tu kedāre, sarīre khetta mīritaṃ.</gatha>
  <hangnum nr="881"/>
  <gatha type="1"> Sussūsāyañca viññeyyaṃ, issābhyāse pyu’pāsanaṃ;</gatha>
  <gatha type="last">Sūlaṃ tu nitthiyaṃ heti, bhede saṃku rujāsu ca.</gatha>
  <hangnum nr="882"/>
  <gatha type="1">Tanti vīṇāguṇe, tantaṃ, mukhyasiddhanta tantusu;</gatha>
  <gatha type="last">Rathādyaṅge tu ca yugo, kappamhi yugale yugaṃ.</gatha>
  <hangnum nr="883"/>
  <gatha type="1"> Itthipupphe ca reṇumhi, rajo pakatije guṇe;</gatha>
  <gatha type="last">Nyāsappaṇe tu dānamhi, niyyātana mudīritaṃ.</gatha>
  <hangnum nr="884"/>
  <gatha type="1"> Garu’pāyā’vatāresu, titthaṃ pūtambu diṭṭhisu;</gatha>
  <gatha type="last">Paṇḍake joti nakkhatta, raṃsīsva’ggimhi joti so.</gatha>
  <hangnum nr="885"/>
  <gatha type="1">Kaṇḍo nitthī sare daṇḍe, vagge cāvasare pyatha;</gatha>
  <gatha type="last">Uddhaṃbāhudvayamāne <note>[bāhudvayummāne (sī. ka.)]</note>, sūrattepi ca porisaṃ.</gatha>
  <hangnum nr="886"/>
  <gatha type="1">Uṭṭhānaṃ porise’hāsu, nisinnādyu’ggame pyatha;</gatha>
  <gatha type="last">Anissayamahībhāge, tvi’rīṇaṃ ūsare siyā.</gatha>
  <hangnum nr="887"/>
  <gatha type="1">Ārādhanaṃ sādhane ca, pattiyaṃ paritosane;</gatha>
  <gatha type="last">Padhāne tu ca sānumhi, visāṇe siṅga muccate.</gatha>
  <hangnum nr="888"/>
  <gatha type="1"> Diṭṭhā’dimagge ñāṇa’kkhi, kkhaṇa laddhīsu dassanaṃ;</gatha>
  <gatha type="last">Heme pañcasuvaṇṇe ca, nikkho nitthī pasādhane.</gatha>
  <hangnum nr="889"/>
  <gatha type="1"> Tithibhede ca sākhādi, phaḷumhi pabba muccate;</gatha>
  <gatha type="last">Nāgaloke tu pātālaṃ, bhāsitaṃ balavāmukhe.</gatha>
  <hangnum nr="890"/>
  <gatha type="1"> Kāmaje kopaje dose, byasanañca vipattiyaṃ;</gatha>
  <gatha type="last">Atho’pakaraṇe siddhi, kārakesu ca sādhanaṃ.</gatha>
  <hangnum nr="891"/>
  <gatha type="1"> Tīsvīrito <note>[tīsvito (ṭī.)]</note> dānasīle, vadaññū vagguvādini;</gatha>
  <gatha type="last">Purakkhato bhisitte ca, pūjite puratokate.</gatha>
  <hangnum nr="892"/>
  <gatha type="1">Mando bhāgyavihīne cā, ppake mūḷhā’paṭūsvapi;</gatha>
  <gatha type="last">Vuddhiyutte samunnaddhe, uppanne ussitaṃ bhave.</gatha>
  <hangnum nr="893"/>
  <gatha type="1"> Rathaṅge’kkho suvaṇṇasmiṃ, pāsake, akkha mindriye;</gatha>
  <gatha type="last">Sassate ca dhuvo tīsu, dhuvaṃ takke ca nicchite.</gatha>
  <hangnum nr="894"/>
  <gatha type="1"> Hare sivo, sivaṃ bhadda, mokkhesu, jambuke sivā;</gatha>
  <gatha type="last">Senāyaṃ sattiyañceva, thūlatte ca balaṃ bhave.</gatha>
  <hangnum nr="895"/>
  <gatha type="1"> Saṅkhyā narakabhedesu, padumaṃ vārije pyatha;</gatha>
  <gatha type="last">Devabhede vasu pume, paṇḍakaṃ ratane dhane.</gatha>
  <hangnum nr="896"/>
  <gatha type="1">Nibbānaṃ atthagamane, apavagge siyā tha ca;</gatha>
  <gatha type="last">Setambuje puṇḍarīkaṃ, byagghe rukkhantare pume.</gatha>
  <hangnum nr="897"/>
  <gatha type="1"> Upahāre bali pume, karasmiṃcā’surantare;</gatha>
  <gatha type="last">Sukkaṃ tu sambhave, sukko, dhavale, kusale tisu.</gatha>
  <hangnum nr="898"/>
  <gatha type="1">Dāyo dāne vibhattabba, dhane ca pitunaṃ vane <note>[dhane (ṭī.)]</note>;</gatha>
  <gatha type="last">Pabhuttā’yattatā’yattā’, bhilāsesu vaso bhave.</gatha>
  <hangnum nr="899"/>
  <gatha type="1">Paribhāsana makkose, niyame bhāsane tha ca,</gatha>
  <gatha type="last">Dhanamhi seḷanaṃ yodha, sīhanādamhi dissati.</gatha>
  <hangnum nr="900"/>
  <gatha type="1">Pabhavo jātihetumhi, ṭhāne cādyupaladdhiyaṃ;</gatha>
  <gatha type="last">Atho’tu nāripupphasmiṃ, hemantādimhi ca dvisu.</gatha>
  <hangnum nr="901"/>
  <gatha type="1">Karaṇaṃ sādhakatame, kriyā gattesu indriye;</gatha>
  <gatha type="last">Tāto<note>[tāḷo (sī.)]</note> tu kuñcikāyañca, tūriyaṅge dumantare.</gatha>
  <hangnum nr="902"/>
  <gatha type="1"> Pupphe phale ca pasavo, uppāde gabbhamocane;</gatha>
  <gatha type="last">Gāyane gāyake asse, gandhabbo devatāntare.</gatha>
  <hangnum nr="903"/>
  <gatha type="1"> Vinā pupphaṃ phalaggāhi, rukkhe vanappati;</gatha>
  <gatha type="last">Āhate hemarajate, rūpiyaṃ rajatepi ca.</gatha>
  <hangnum nr="904"/>
  <gatha type="1"> Khagādibandhane pāso, kesapubbo caye pyatha;</gatha>
  <gatha type="last">Tārā’kkhimajjhe nakkhatte, tāro uccatarassare.</gatha>
  <hangnum nr="905"/>
  <gatha type="1"> Patte ca lohabhedasmiṃ, kaṃso catukahāpaṇe;</gatha>
  <gatha type="last">Majjhimo dehamajjhasmiṃ, majjhabhave ca so tisu.</gatha>
  <hangnum nr="906"/>
  <gatha type="1">Āvesanaṃbhūtāvese, sippasālā gharesu ca;</gatha>
  <gatha type="last">Sobhā sampattīsu sirī, lakkhītthī devatāya ca.</gatha>
  <hangnum nr="907"/>
  <gatha type="1">Kumāro yuvarāje ca, khande vutto susumhi ca;</gatha>
  <gatha type="last">Athā’nitthī pavāḷo ca, maṇibhede tathā’ṅkure.</gatha>
  <hangnum nr="908"/>
  <gatha type="1">Paṇo vetana mūlesu, vohāre ca dhane mato;</gatha>
  <gatha type="last">Paṭiggaho tu gahaṇe, kathito bhājanantare.</gatha>
  <hangnum nr="909"/>
  <gatha type="1"> Asubhe ca subhe kamme, bhāgyaṃ vuttaṃ dvaye pyatha;</gatha>
  <gatha type="last">Pipphalaṃ tarubhede ca, vatthacchedanasatthake.</gatha>
  <hangnum nr="910"/>
  <gatha type="1">Apavaggo pariccāgā’, vasānesu vimuttiyaṃ;</gatha>
  <gatha type="last">Liṅgaṃ tu aṅgajātasmiṃ, pumattādimhi lakkhaṇe.</gatha>
  <hangnum nr="911"/>
  <gatha type="1"> Cāge sabhāve nimmāne, saggo jjhāye divepyatha;</gatha>
  <gatha type="last">Rohito lohite maccha, bhede ceva migantare.</gatha>
  <hangnum nr="912"/>
  <gatha type="1">Niṭṭhā nipphattiyaṃ cevā, vasānamhi adassane;</gatha>
  <gatha type="last">Kaṇṭako tu sapattasmiṃ, rukkhaṅge lomahaṃsane.</gatha>
  <hangnum nr="913"/>
  <gatha type="1"> Mukhyo’pāyesu vadane, ādismiṃ mukha mīritaṃ;</gatha>
  <gatha type="last">Dabbaṃ bhabbe guṇādhāre, vitte ca budha dārusu.</gatha>
  <hangnum nr="914"/>
  <gatha type="1">Mānaṃ pamāṇe patthādo, māno vutto vidhāya ca;</gatha>
  <gatha type="last">Atho parissame vutto, vāyāmo vīriyepi ca.</gatha>
  <hangnum nr="915"/>
  <gatha type="1"> Saroruhe satapattaṃ, satapatto khagantare;</gatha>
  <gatha type="last">Chidde tu chiddavante ca, susiraṃ tūriyantare.</gatha>
  <hangnum nr="916"/>
  <gatha type="1"> Ekasmiṃ sadise sante, samānaṃ vāccaliṅgikaṃ;</gatha>
  <gatha type="last">Atho gārava bhītīsu, saṃvege sambhamo mato.</gatha>
  <hangnum nr="917"/>
  <gatha type="1">Juṇhā candappabhāyañca, tadupetanisāya ca;</gatha>
  <gatha type="last">Vimānaṃ devatāvāse, sattabhūmigharamhi ca.</gatha>
  <hangnum nr="918"/>
  <gatha type="1"> Māse jeṭṭho, tivuddhā’ti, ppasatthesu ca tīsu so;</gatha>
  <gatha type="last">Dhamme ca maṅgale seyyo, so pasatthatare tisu.</gatha>
  <hangnum nr="919"/>
  <gatha type="1"> Ādiccādimhi gahaṇe, nibandhe ca ghare gaho;</gatha>
  <gatha type="last">Kāco tu mattikābhede, sikkāyaṃ nayanāmaye.</gatha>
  <hangnum nr="920"/>
  <gatha type="1"> Tīsu gāmaṇi seṭṭhasmiṃ, adhipe gāmajeṭṭhake;</gatha>
  <gatha type="last">Bimbaṃ tu paṭibimbe ca, maṇḍale bimbikāphale.</gatha>
  <hangnum nr="921"/>
  <gatha type="1"> Bhājanādi parikkhāre, bhaṇḍaṃ mūladhanepi ca;</gatha>
  <gatha type="last">Maggo tvariyamagge ca, sammādiṭṭhādike, pathe.</gatha>
  <hangnum nr="922"/>
  <gatha type="1">Samā vasse, samo kheda, santīsu, so nibhe tisu;</gatha>
  <gatha type="last">Cāpetvissāsa, musuno, issāso khepakamhi ca.</gatha>
  <hangnum nr="923"/>
  <gatha type="1">Bālo tīsvā’divayasā, samaṅgini apaṇḍite;</gatha>
  <gatha type="last">Rattaṃ tu soṇite, tambā, nuratta, rañjite tisu.</gatha>
  <hangnum nr="924"/>
  <gatha type="1"> Tace kāye ca tanvitthī, tīsva’ppe viraḷe kise;</gatha>
  <gatha type="last">Utubhede tu sisiro, hime so sītale tisu.</gatha>
  <hangnum nr="925"/>
  <gatha type="1">Sakkharā guḷabhede ca, kathalepi ca dissati;</gatha>
  <gatha type="last">Anuggahe tu saṅkhepe, gahaṇe saṅgaho mato.</gatha>
  <hangnum nr="926"/>
  <gatha type="1"> Dakkhe ca tikhiṇe byatte, rogamutte paṭuttisu;</gatha>
  <gatha type="last">Rājā tu khattiye vutto, naranāthe pabhumhi ca.</gatha>
  <hangnum nr="927"/>
  <gatha type="1">Khalañca dhaññakaraṇe, kakke nīce khalo bhave;</gatha>
  <gatha type="last">Athu’ppāde samudayo, samūhe paccayepi ca.</gatha>
  <hangnum nr="928"/>
  <gatha type="1"> Brahmacārī gahaṭṭhādo, assamo ca tapovane;</gatha>
  <gatha type="last">Bhayaṅkare tu kaṭhine, kurūro tīsu niddaye.</gatha>
  <hangnum nr="929"/>
  <gatha type="1">Kaniṭṭho kaniyo tīsu, atyappe’tiyuve pyatha;</gatha>
  <gatha type="last">Sīghamhi lahu taṃ, iṭṭha, nissārā’garusuttisu.</gatha>
  <hangnum nr="930"/>
  <gatha type="1">Adharo tīsvadho hīne, pume dantacchade pyatha;</gatha>
  <gatha type="last">Sussusā sotu micchāya, sā pāricariyāya ca.</gatha>
  <hangnum nr="931"/>
  <gatha type="1">Hattho pāṇimhi ratane, gaṇe soṇḍāya bhantare;</gatha>
  <gatha type="last">Āvāṭe udapāne ca, kūpo kumbhe ca dissati.</gatha>
  <hangnum nr="932"/>
  <gatha type="1"> Ādo padhāne paṭhamaṃ, pamukhañca tiliṅgikaṃ;</gatha>
  <gatha type="last">Vajjabhede ca vita taṃ, taṃ vitthāre tiliṅgikaṃ.</gatha>
  <hangnum nr="933"/>
  <gatha type="1">Sāro bale thiraṃse ca, uttame so tiliṅgiko;</gatha>
  <gatha type="last">Bhāro tu khandhabhārādo, dvisahassapalepi ca.</gatha>
  <hangnum nr="934"/>
  <gatha type="1"> Mandire rogabhede ca, khayo apacayamhi ca;</gatha>
  <gatha type="last">Vāḷo tu sāpade sappe, kurūre so tiliṅgiko.</gatha>
  <hangnum nr="935"/>
  <gatha type="1">Sālo sajjaddume rukkhe, sālāgehe ca dissati;</gatha>
  <gatha type="last">Sote tu savanaṃ vuttaṃ, yajane sutiyampi ca.</gatha>
  <hangnum nr="936"/>
  <gatha type="1"> Tīsu pato pareto ca, mate ca petayonije;</gatha>
  <gatha type="last">Khyāte tu haṭṭhe viññāte, patītaṃ vāccaliṅgikaṃ.</gatha>
  <hangnum nr="937"/>
  <gatha type="1"> Adhippāye  ca ādhāre, āsayo kathito tha ca;</gatha>
  <gatha type="last">Pattaṃ pakkhe dale, patto, bhājane so gate tisu.</gatha>
  <hangnum nr="938"/>
  <gatha type="1"> Kusale sukataṃ, suṭṭhu, kate ca sukato tisu;</gatha>
  <gatha type="last">Tapassī tva’nukampāyā, rahe vutto tapodhane.</gatha>
  <hangnum nr="939"/>
  <gatha type="1"> Tīsu surādilolasmiṃ, soṇḍo hatthikare dvisu;</gatha>
  <gatha type="last">Assādane tu rasanaṃ, jivhāyañca dhanimhi ca.</gatha>
  <hangnum nr="940"/>
  <gatha type="1">Paṇīto tīsu madhure, uttame vihite pyatha;</gatha>
  <gatha type="last">Añjase visikhāyañca, pantiyaṃ vīthi nāriyaṃ.</gatha>
  <hangnum nr="941"/>
  <gatha type="1"> Pāpasmiṃ gagane dukkhe, byasane cā’gha muccate;</gatha>
  <gatha type="last">Samūhe paṭalaṃ netta, roge vuttaṃ chadimhi ca.</gatha>
  <hangnum nr="942"/>
  <gatha type="1">Sandhi saṅghaṭṭane vutto, sandhi’tthi paṭisandhiyaṃ;</gatha>
  <gatha type="last">Sattannaṃ pūraṇe seṭṭhe, tisante sattamo tisu.</gatha>
  <hangnum nr="943"/>
  <gatha type="1">Ojā tu yāpanāyañca, ojo ditti balesu ca;</gatha>
  <gatha type="last">Atho nisāmanaṃ vuttaṃ, dassane savanepi ca.</gatha>
  <hangnum nr="944"/>
  <gatha type="1">Gabbho kucchiṭṭhasatte ca, kucchi ovarakesu ca;</gatha>
  <gatha type="last">Khaṇḍane tva’padānañca, itivutte ca kammani.</gatha>
  <hangnum nr="945"/>
  <gatha type="1"> Cittake rukkhabhede ca, tilako tilakāḷake;</gatha>
  <gatha type="last">Sīlādo paṭipatti’tthī, bodhe patti pavattisu.</gatha>
  <hangnum nr="946"/>
  <gatha type="1"> Asumhi <note>[āyumhi (ṭī.), 407-gāthā passitabbā]</note> ca bale pāṇo, satte hadayagā’nile;</gatha>
  <gatha type="last">Chando vase adhippāye, vede’cchā’nuṭṭhubhādisu.</gatha>
  <hangnum nr="947"/>
  <gatha type="1"> Kāmoghādo, samūhasmiṃ, oghovege jalassa ca;</gatha>
  <gatha type="last">Kapālaṃ sirasaṭṭhimhi, ghaṭādi sakalepi ca.</gatha>
  <hangnum nr="948"/>
  <gatha type="1"> Veṇvādisākhājālasmiṃ, laggakese jaṭā’laye;</gatha>
  <gatha type="last">Saraṇaṃ tu vadhe gehe, rakkhitasmiñca rakkhaṇe.</gatha>
  <hangnum nr="949"/>
  <gatha type="1"> Thiyaṃ kantā piye, kanto, manuññe, so tiliṅgiko;</gatha>
  <gatha type="last">Gavakkhe tu samūhe ca, jālaṃ macchādibandhane.</gatha>
  <hangnum nr="950"/>
  <gatha type="1"> Pucchāyaṃ garahāyañcā, niyame kiṃ tiliṅgikaṃ;</gatha>
  <gatha type="last">Sasaddhe tīsu nivāpe, saddhaṃ, saddhā ca paccaye.</gatha>
  <hangnum nr="951"/>
  <gatha type="1">Bījaṃ hetumhi aṭṭhismiṃ, aṅgajāte ca dissati;</gatha>
  <gatha type="2">Pubbo pūye’ggato <note>[aggate (ṭī.)]</note> ādo,</gatha>
  <gatha type="last">So disādo tiliṅgiko.</gatha>
  <hangnum nr="952"/>
  <gatha type="1"> Phalacitte hetukate, lābhe dhaññādike phalaṃ;</gatha>
  <gatha type="last">Āgamane tu dīghādi, nikāyesu ca āgamo.</gatha>
  <hangnum nr="953"/>
  <gatha type="1">Santāno devarukkhe ca, vutto santatiyaṃ pyatha;</gatha>
  <gatha type="last">Uttaraviparīte ca, seṭṭhe cā’nuttaraṃ tisu.</gatha>
  <hangnum nr="954"/>
  <gatha type="1"> Sattisampattiyaṃ vutto, kantimatte ca vikkamo;</gatha>
  <gatha type="last">Chāyā tu ātapābhāve, paṭibimbe pabhāya ca.</gatha>
  <hangnum nr="955"/>
  <gatha type="1"> Gimhe ghammo nidāgho ca, uṇhe sedajale pyatha;</gatha>
  <gatha type="last">Kappanaṃ kantane vuttaṃ, vikappe sajjane’tthiyaṃ.</gatha>
  <hangnum nr="956"/>
  <gatha type="1">Aṅgā dese bahumha’ṅgaṃ, aṅgo dese vapumha’<note>[ṅga (ṭī.)]</note> tathā’vayavahetusu;</gatha>
  <gatha type="last">Devālaye ca thūpasmiṃ, cetiyaṃ cetiya’ddume.</gatha>
  <hangnum nr="957"/>
  <gatha type="1">Sajjano sādhupurise, sajjanaṃ kappane pyatha;</gatha>
  <gatha type="last">Supinaṃ supine sutta, viññāṇe ta manitthiyaṃ.</gatha>
  <hangnum nr="958"/>
  <gatha type="1"> Paccakkhe sannidhāne ca, sannidhi parikittito;</gatha>
  <gatha type="last">Bhiyyo bahutaratthe so, punaratthe’byayaṃ bhave.</gatha>
  <hangnum nr="959"/>
  <gatha type="1"> Visalittasare diddho, diddho litte tiliṅgiko;</gatha>
  <gatha type="last">Vāse dhūmādisaṅkhāre, dhivāso sampaṭicchane.</gatha>
  <hangnum nr="960"/>
  <gatha type="1"> Vutto visārado tīsu, suppagabbhe ca paṇḍite;</gatha>
  <gatha type="last">Atha sitthaṃ madhucchiṭṭhe, vuttaṃ odanasambhave.</gatha>
  <hangnum nr="961"/>
  <gatha type="1"> Drave vaṇṇe rasabhede, kasāyo surabhimhi ca;</gatha>
  <gatha type="last">Atho uggamanaṃ vuttaṃ, uppattu’ddhagatīsu ca.</gatha>
  <hangnum nr="962"/>
  <gatha type="1"> Lūkhe niṭṭhuravācāyaṃ, pharusaṃ vāccaliṅgikaṃ;</gatha>
  <gatha type="last">Pavāho tva’mbuvege ca, sandissati pavattiyaṃ.</gatha>
  <hangnum nr="963"/>
  <gatha type="1"> Nissaye tappare iṭṭhe, parāyaṇapadaṃ tisu;</gatha>
  <gatha type="last">Kavace vāravāṇe ca, nimmokepi ca kañcuko.</gatha>
  <hangnum nr="964"/>
  <gatha type="1"> Lohabhede  mataṃ tambaṃ, tambo ratte tiliṅgiko;</gatha>
  <gatha type="last">Tīsu tva’vasitaṃ ñāte, avasānagate mataṃ.</gatha>
  <hangnum nr="965"/>
  <gatha type="1"> Bodhane ca padāne ca, viññeyyaṃ paṭipādanaṃ;</gatha>
  <gatha type="last">Sele nijjaladese ca, devatāsu marū’rito.</gatha>
  <hangnum nr="966"/>
  <gatha type="1">Satthaṃ āyudha ganthesu, lohe, sattho ca sañcaye;</gatha>
  <gatha type="last">Jīvikāyaṃ vivaraṇe, vattane vutti nāriyaṃ.</gatha>
  <hangnum nr="967"/>
  <gatha type="1"> Vīriye sūrabhāve ca, kathīyati parakkamo;</gatha>
  <gatha type="last">Atha kambu mato saṅkhe, suvaṇṇe valayepi ca.</gatha>
  <hangnum nr="968"/>
  <gatha type="1">Saro kaṇḍe akārādo, sadde vāpimhi’nitthiyaṃ;</gatha>
  <gatha type="last">Dupphasse tikhiṇe tīsu, gadrabhe kakace kharo.</gatha>
  <hangnum nr="969"/>
  <gatha type="1"> Surāyu’paddave kāmā, savādimhi ca āsavo;</gatha>
  <gatha type="last">Dehe vutto rathaṅge ca, caturo’padhisū’padhi.</gatha>
  <hangnum nr="970"/>
  <gatha type="1">Vatthu’ttaṃ kāraṇe dabbe, bhūbhede ratanattaye;</gatha>
  <gatha type="last">Yakkho deve mahārāje, kuverā’nucare nare.</gatha>
  <hangnum nr="971"/>
  <gatha type="1"> Dārukkhandhe pīṭhikāyaṃ, āpaṇe pīṭha māsane;</gatha>
  <gatha type="last">Parivāre parikkhāro, sambhāre ca vibhūsane.</gatha>
  <hangnum nr="972"/>
  <gatha type="1"> Vohārasmiñca ṭhapane, paññatti’tthī pakāsane;</gatha>
  <gatha type="last">Paṭibhānaṃ tu paññāyaṃ, upaṭṭhita girāya ca.</gatha>
  <hangnum nr="973"/>
  <gatha type="1"> Vacanāvayave mūle, kathito hetu kāraṇe;</gatha>
  <gatha type="last">Udare tu tathā pācā, nalasmiṃ gahaṇī’tthiyaṃ.</gatha>
  <hangnum nr="974"/>
  <gatha type="1">Piyo bhattari, jāyāyaṃ, piyā, iṭṭhe piyo tisu;</gatha>
  <gatha type="last">Yamarāje tu yugaḷe, saṃyame ca yamo bhave.</gatha>
  <hangnum nr="975"/>
  <gatha type="1"> Muddikassa ca pupphassa, rase khudde madhū’ritaṃ;</gatha>
  <gatha type="last">Ulloce tu ca vitthāre, vitānaṃ punnapuṃsake.</gatha>
  <hangnum nr="976"/>
  <gatha type="1"> Apavagge ca salile, sudhāyaṃ amataṃ mataṃ;</gatha>
  <gatha type="last">Mohe tu timire saṅkhyā, guṇe tama manitthiyaṃ.</gatha>
  <hangnum nr="977"/>
  <gatha type="1"> Khare cā’kāriye tīsu, rasamhi purise kaṭu;</gatha>
  <gatha type="last">Paṇḍake sukate, puññaṃ, manuññe pavane tisu.</gatha>
  <hangnum nr="978"/>
  <gatha type="1">Rukkho dumamhi, pharusā, siniddhesu ca so tisu;</gatha>
  <gatha type="last">Uppattiyaṃ tu hetumhi, saṅge sukke ca sambhavo.</gatha>
  <hangnum nr="979"/>
  <gatha type="1">Nimittaṃ kāraṇe vuttaṃ, aṅgajāte ca lañchane;</gatha>
  <gatha type="last">Ādi sīmāpakāresu, samīpe’vayave mato.</gatha>
  <hangnum nr="980"/>
  <gatha type="1"> Vede ca mantane manto, mantā paññāya muccate;</gatha>
  <gatha type="last">Anayo byasane ceva, sandissati vipattiyaṃ.</gatha>
  <hangnum nr="981"/>
  <gatha type="1">Aruṇo raṃsibhede cā, byattarāge ca lohite;</gatha>
  <gatha type="last">Anubandho tu pakatā, nivatte nassanakkhare.</gatha>
  <hangnum nr="982"/>
  <gatha type="1">Avatāro’vataraṇe, titthamhi vivare pyatha;</gatha>
  <gatha type="last">Ākāro kāraṇe vutto, saṇṭhāne iṅgitepi ca.</gatha>
  <hangnum nr="983"/>
  <gatha type="1"> Sudditthi tanaye khattā, uggo, tibbamhi so tisu;</gatha>
  <gatha type="last">Padhānaṃ tu mahāmatte, pakatya’gga’dhitīsu ca.</gatha>
  <hangnum nr="984"/>
  <gatha type="1">Kallaṃ pabhāte, niroga, sajjadakkhesu <note>[yuttadakkhesu (ka.)]</note> tīsu taṃ;</gatha>
  <gatha type="last">Kuhanā kūṭacariyāyaṃ, kuhano kuhake tisu.</gatha>
  <hangnum nr="985"/>
  <gatha type="1">Kapoto pakkhibhede ca, diṭṭho pārāvate tha ca;</gatha>
  <gatha type="last">Sārado sāradabbhūte, apagabbhe mato tisu.</gatha>
  <hangnum nr="986"/>
  <gatha type="1"> Tīsu khare ca kaṭhine, kakkaso sāhasappiye <note>[sāhasappiye=sāhasa+appiye (ṭī.)]</note>;</gatha>
  <gatha type="last">Akāriye tu guyhaṅge, cīre kopīna muccate.</gatha>
  <hangnum nr="987"/>
  <gatha type="1"> Migabhede paṭākāyaṃ, moce ca kadalī’tthiyaṃ;</gatha>
  <gatha type="last">Dakkhiṇā dānabhedasmiṃ, vāmato’ññamhi dakkhiṇo.</gatha>
  <hangnum nr="988"/>
  <gatha type="1">Dutiyā bhariyāyañca, dvinnaṃ pūraṇiyaṃ matā;</gatha>
  <gatha type="last">Athuppāde siyā dhūma, ketu vessānarepi ca.</gatha>
  <hangnum nr="989"/>
  <gatha type="1"> Bhavaniggamane yāne, dvāre nissaraṇaṃ siyā;</gatha>
  <gatha type="last">Niyāmako potavāhe, tiliṅgo so niyantari.</gatha>
  <hangnum nr="990"/>
  <gatha type="1"> Apavagge vināse ca, nirodho rodhane pyatha;</gatha>
  <gatha type="last">Bhaye paṭibhayaṃ vuttaṃ, tiliṅgaṃ taṃ bhayaṃkare.</gatha>
  <hangnum nr="991"/>
  <gatha type="1">Piṭakaṃ bhājane vuttaṃ, tatheva pariyattiyaṃ;</gatha>
  <gatha type="last">Jarāsithilacammasmiṃ, udaraṅge matā vali.</gatha>
  <hangnum nr="992"/>
  <gatha type="1">Bhinnaṃ vidārite’ññasmiṃ, nissite vāccaliṅgikaṃ;</gatha>
  <gatha type="last">Upajāpe mato bhedo, visese ca vidāraṇe.</gatha>
  <hangnum nr="993"/>
  <gatha type="1">Maṇḍalaṃ gāmasandohe, bimbe paridhirāsisu;</gatha>
  <gatha type="last">Āṇāya māgame lekhe; Sāsanaṃ anusāsane.</gatha>
  <hangnum nr="994"/>
  <gatha type="1"> Agge tu sikharaṃ cā’yo, mayavijjhanakaṇṭake;</gatha>
  <gatha type="last">Guṇukkaṃse ca vibhave, sampatti ceva sampadā.</gatha>
  <hangnum nr="995"/>
  <gatha type="1"> Bhūkhantīsu khamā, yogye, hite sakke <note>[yutte (ṭī.) 1001-gāthā passitabbā]</note>khamo tisu;</gatha>
  <gatha type="2">Addho bhāge pathe kāle, ekaṃse’ddho’byayaṃ bhave;</gatha>
  <gatha type="last">Atho karīsaṃ vaccasmiṃ, vuccate caturambaṇe.</gatha>
  <hangnum nr="996"/>
  <gatha type="1">Usabho’sadha go <note>[usabho usabhe (ṭī.)]</note> seṭṭhe, sū’sabhaṃ vīsayaṭṭhiyaṃ;</gatha>
  <gatha type="last">Setusmiṃ tanti pantīsu, nāriyaṃ pāḷi kathyate.</gatha>
  <hangnum nr="997"/>
  <gatha type="1">Kaṭo jaye’tthinimitte, kilañje so kate tisu;</gatha>
  <gatha type="last">Mahiyaṃ jagatī vuttā, mandirālindavatthumhi.</gatha>
  <hangnum nr="998"/>
  <gatha type="1"> Vitakke mathite takko, tathā sūciphale mato;</gatha>
  <gatha type="last">Sudassanaṃ sakkapure, tīsu taṃ duddase’tare.</gatha>
  <hangnum nr="999"/>
  <gatha type="1">Dīpo’ntarīpa pajjota, patiṭṭhā nibbutīsu ca;</gatha>
  <gatha type="last">Baddhanissita setesu, tīsu taṃ mihite sitaṃ.</gatha>
  <hangnum nr="1000"/>
  <gatha type="1"> Thiyaṃ pajāpati dāre, brahme māre sure pume;</gatha>
  <gatha type="last">Vāsudeve’ntake kaṇho, so pāpe asite tisu.</gatha>
  <hangnum nr="1001"/>
  <gatha type="1">Upacāro upaṭṭhāne, āsanne aññaropane;</gatha>
  <gatha type="last">Sakko inde janapade, sākiye, so khame tisu.</gatha>
  <hangnum nr="1002"/>
  <gatha type="1"> Vajjane parihāro ca, sakkāre ceva rakkhaṇe;</gatha>
  <gatha type="last">Sotāpannādike agge, ariyo tīsu, dvije pume.</gatha>
  <hangnum nr="1003"/>
  <gatha type="1">Susuko susumāre ca, bālake ca ulūpini;</gatha>
  <gatha type="last">Indīvaraṃ mataṃ nīlu, ppale uddālapādape.</gatha>
  <hangnum nr="1004"/>
  <gatha type="1">Asano piyake kaṇḍe, bhakkhaṇe khipane’ sanaṃ;</gatha>
  <gatha type="last">Yuge’dhikāre <note>[vikāre (ṭī.)]</note> vīriye, padhāne cā’ntike dhuro.</gatha>
  <hangnum nr="1005"/>
  <gatha type="1"> Kāḷe ca bhakkhite tīsu, lavitte asito pume;</gatha>
  <gatha type="last">Pavāraṇā paṭikkhepe, kathitā’jjhesanāya ca.</gatha>
  <hangnum nr="1006"/>
  <gatha type="1"> Ummāre  esikatthambhe, indakhīlo mato tha ca;</gatha>
  <gatha type="last">Potthakaṃ makacivatthe, ganthe lepyādi kammani.</gatha>
  <hangnum nr="1007"/>
  <gatha type="1">Dhaññaṃ sālyādike vuttaṃ, dhañño puññavati ttisu;</gatha>
  <gatha type="last">Pāṇi hatthe ca satte bhū, saṇhakaraṇiyaṃ mato.</gatha>
  <hangnum nr="1008"/>
  <gatha type="1"> Tīsu pītaṃ halidyābhe, haṭṭhe ca pāyite siyā;</gatha>
  <gatha type="last">Byūho nibbiddharacchāyaṃ, balanyāse gaṇe mato.</gatha>
  <hangnum nr="1009"/>
  <gatha type="1"> Lohitādimhi lobhe ca, rāgo ca rañjane mato;</gatha>
  <gatha type="last">Padaro phalake bhaṅge, pavuddha dariyaṃ pica.</gatha>
  <hangnum nr="1010"/>
  <gatha type="1">Siṅghāṭakaṃ kaserussa, phale, maggasamāgame;</gatha>
  <gatha type="last">Bahulāyañca kheḷamhi, eḷā, dose’ḷa mīritaṃ.</gatha>
  <hangnum nr="1011"/>
  <gatha type="1">Ādhāro cā’dhikaraṇe, pattādhāre’ lavālake;</gatha>
  <gatha type="last">Kāro’ gabhede sakkāre, kārā tu bandhanālaye.</gatha>
  <hangnum nr="1012"/>
  <gatha type="1">Karakā meghapāsāṇe, karako kuṇḍikāya ca;</gatha>
  <gatha type="last">Pāpane ca padātismiṃ, gamane patti nāriyaṃ.</gatha>
  <hangnum nr="1013"/>
  <gatha type="1">Chiddaṃ randhañca vivaraṃ, susire dūsanepi ca;</gatha>
  <gatha type="last">Muttā tu muttike, muttaṃ, passāve, muccite tisu.</gatha>
  <hangnum nr="1014"/>
  <gatha type="1"> Nisedhe vāraṇaṃ, hatthi, liṅga hatthīsu vāraṇo;</gatha>
  <gatha type="last">Dānaṃ cāge made suddhe, khaṇḍane lavane khaye.</gatha>
  <hangnum nr="1015"/>
  <gatha type="1"> Manotose ca nibbāne, tthaṅgame nibbuti’tthiyaṃ;</gatha>
  <gatha type="last">Negamo nigamubbhūte, tathā’paṇopajīvini.</gatha>
  <hangnum nr="1016"/>
  <gatha type="1"> Haritasmiñca paṇṇe ca, palāso kiṃ sukaddume;</gatha>
  <gatha type="last">Pakāso pākaṭetīsu, ālokasmiṃ pume mato.</gatha>
  <hangnum nr="1017"/>
  <gatha type="1">Pakkaṃ phalamhi, taṃ nāsu, mmukhe <note>[nāsamukhe (ka.)]</note> pariṇate tisu;</gatha>
  <gatha type="last">Piṇḍo ājīvane dehe, piṇḍane goḷake mato.</gatha>
  <hangnum nr="1018"/>
  <gatha type="1">Vaṭṭo paribbaye kammā, dike, so vaṭṭule tisu;</gatha>
  <gatha type="last">Paccāhāre paṭihāro, dvāre ca dvārapālake.</gatha>
  <hangnum nr="1019"/>
  <gatha type="1"> Nāriyaṃ bhīru kathitā, bhīruke so tiliṅgiko;</gatha>
  <gatha type="last">Vikaṭaṃ gūthamuttādo, vikaṭo vikate tisu.</gatha>
  <hangnum nr="1020"/>
  <gatha type="1">Vāmaṃ sabyamhi, taṃ cāru, viparītesu tīsva’tha;</gatha>
  <gatha type="last">Saṅkhyābhede sarabye ca, cihaṇe lakkha muccate.</gatha>
  <hangnum nr="1021"/>
  <gatha type="1">Seṇī’tthī samasippīnaṃ, gaṇe cā’valiyaṃ pica;</gatha>
  <gatha type="last">Sudhāyaṃ dhūliyaṃ cuṇṇo, cuṇṇañca vāsacuṇṇake.</gatha>
  <hangnum nr="1022"/>
  <gatha type="1"> Jetabbe’tippasatthe’ti, vuddhe jeyyaṃ tisū’ritaṃ;</gatha>
  <gatha type="2">Takke tu mathitaṃ hotyā,</gatha>
  <gatha type="last">Lolite mathito tisu.</gatha>
  <hangnum nr="1023"/>
  <gatha type="1">Abbhuto’cchariye tīsu, paṇe cevā’bbhuto pume;</gatha>
  <gatha type="last">Mecako pucchamūlamhi, kaṇhepi mecako tisu.</gatha>
  <hangnum nr="1024"/>
  <gatha type="1">Vasavattī pume māre, vasavattāpake tisu;</gatha>
  <gatha type="last">Sambhave cā’suci pume, amejjhe tīsu dissati.</gatha>
  <hangnum nr="1025"/>
  <gatha type="1">Accho ikke pume vutto, pasannamhi tiliṅgiko;</gatha>
  <gatha type="last">Baḷise selabhede ca, vaṅko, so kuṭile tisu.</gatha>
  <hangnum nr="1026"/>
  <gatha type="1"> Kuṇapamhi chavo ñeyyo,</gatha>
  <gatha type="2">Lāmake so tiliṅgiko;</gatha>
  <gatha type="last">Sabbasmiṃ sakalo tīsu, addhamhi purise siyā.</gatha>
  <hangnum nr="1027"/>
  <gatha type="1"> Candaggāhādike cevu, ppādo uppattiyaṃ pica;</gatha>
  <gatha type="last">Padussane padoso ca, kathito saṃvarīmukhe.</gatha>
  <hangnum nr="1028"/>
  <gatha type="1"> Rudhire lohitaṃ vuttaṃ, rattamhi lohito tisu;</gatha>
  <gatha type="last">Uttamaṅge pume muddhā, muddho mūḷhe tiliṅgiko.</gatha>
  <hangnum nr="1029"/>
  <gatha type="1"> Raṭṭhamhi vijitaṃ vuttaṃ, jite ca vijito tisu;</gatha>
  <gatha type="last">Parittaṃ tu parittāṇe, paritto tīsu appake.</gatha>
  <hangnum nr="1030"/>
  <gatha type="1">Kumbhaṇḍo devabhede ca, dissati vallijātiyaṃ;</gatha>
  <gatha type="last">Catutthaṃse pade pādo, paccantaselaraṃsisu.</gatha>
  <hangnum nr="1031"/>
  <gatha type="1">Vaṅgo lohantare vaṅgā, dese pume bahumhi ca;</gatha>
  <gatha type="last">Kammārabhaṇḍabhede ca, khaṭake muṭṭhi ca dvisu.</gatha>
  <hangnum nr="1032"/>
  <gatha type="1">Ambaṇaṃ doṇiyaṃ ce’kā, dasadoṇappamāṇake;</gatha>
  <gatha type="last">Adhiṭṭhitiya mādhāre, ṭhāne’dhiṭṭhāna muccate.</gatha>
  <hangnum nr="1033"/>
  <gatha type="1"> Pume mahesī sugate, deviyaṃ nāriyaṃ matā;</gatha>
  <gatha type="last">Upaddave upasaggo, dissati pādikepi ca.</gatha>
  <hangnum nr="1034"/>
  <gatha type="1">Vakkaṃ koṭṭhāsabhedasmiṃ, vakko vaṅke tisu’ccate;</gatha>
  <gatha type="last">Vijjā vede ca sippe ca, tivijjādo ca buddhiyaṃ.</gatha>
  <hangnum nr="1035"/>
  <gatha type="1"> Samādhimhi pume’kaggo, nākule vāccaliṅgiko;</gatha>
  <gatha type="last">Pajjaṃ siloke, pajjo’ddhe, pajjo pādahite tisu.</gatha>
  <hangnum nr="1036"/>
  <gatha type="1">Katako rukkhabhedasmiṃ, katako kittime tisu;</gatha>
  <gatha type="last">Vidheyye assavo tīsu, pubbamhī purise siyā.</gatha>
  <hangnum nr="1037"/>
  <gatha type="1"> Kalyāṇe kathitaṃ khemaṃ, tīsu laddhattharakkhaṇe;</gatha>
  <gatha type="last">Atho niyojane vuttaṃ, kāriyepi payojanaṃ.</gatha>
  <hangnum nr="1038"/>
  <gatha type="1">Assattho tīsu assāsa, ppatte, bodhiddume pume;</gatha>
  <gatha type="last">Tīsu luddo kurūre ca, nesādamhi pume siyā.</gatha>
  <hangnum nr="1039"/>
  <gatha type="1">Vilaggo tīsu laggasmiṃ, pume majjhamhi dissati;</gatha>
  <gatha type="last">Aḍḍho tvanitthiyaṃ bhāge, dhanimhi vāccaliṅgiko.</gatha>
  <hangnum nr="1040"/>
  <gatha type="1">Kaṭṭhaṃ dārumhi, taṃ kicche, gahane kasite tisu;</gatha>
  <gatha type="last">Sasantāne ca visaye, gocare’ jjhatta muccateti.</gatha>
  <centered>Iti addhānekatthavaggo.</centered>
  <hangnum nr="1041"/>
  <gatha type="1"> Bhuvane ca jane loko, moretvaggimhi so sikhī;</gatha>
  <gatha type="2">Siloko tu yase pajje,</gatha>
  <gatha type="last">Rukkhe tu sāmike dhavo.</gatha>
  <hangnum nr="1042"/>
  <gatha type="1"> Vaṭabyāmesu nigrodho, dhaṅko tu vāyase bake;</gatha>
  <gatha type="last">Vāro tva’vasarā’hesu, kucetvabbhe payodharo.</gatha>
  <hangnum nr="1043"/>
  <gatha type="1"> Ucchaṅge lakkhaṇe cā’ṅko, rasmi’tthī juti rajjusu;</gatha>
  <gatha type="2">Diṭṭho’bhāsesu āloko,</gatha>
  <gatha type="last">Buddho tu paṇḍite jine.</gatha>
  <hangnum nr="1044"/>
  <gatha type="1"> Sūraṃ’sūsu pume bhānū, daṇḍo tu muggare dame;</gatha>
  <gatha type="last">Devamacchesva’nimiso, pattho tu mānasānusu.</gatha>
  <hangnum nr="1045"/>
  <gatha type="1">Ātaṅko roga tāpesu,</gatha>
  <gatha type="2">Mātaṅgo sapace gaje;</gatha>
  <gatha type="last">Migo pasu kuruṅgesu, ulūki’ndesu kosiyo.</gatha>
  <hangnum nr="1046"/>
  <gatha type="1">Viggaho kalahe kāye, puriso māṇava’ttasu;</gatha>
  <gatha type="last">Dāyādo bandhave putte, sire sīsaṃ tipumhi ca.</gatha>
  <hangnum nr="1047"/>
  <gatha type="1"> Balihatthaṃ’sūsu karo, dante vippe’ṇḍaje dvijo;</gatha>
  <gatha type="last">Vattaṃ pajjā’nanā’cāre, dhaññaṅge sukhume kaṇo.</gatha>
  <hangnum nr="1048"/>
  <gatha type="1">Thambho thūṇa jaḷattesu, sūpo kummāsa byañjane;</gatha>
  <gatha type="last">Gaṇḍo phoṭe kapolamhi, aggho mūlye ca pūjane.</gatha>
  <hangnum nr="1049"/>
  <gatha type="1">Pakāro tulya bhedesu, sakunto bhāsapakkhisu;</gatha>
  <gatha type="last">Bhāgye vidhi vidhāne ca, sare khagge ca sāyako.</gatha>
  <hangnum nr="1050"/>
  <gatha type="1">Sāraṅgo cātake eṇe, pattī tu sarapakkhisu;</gatha>
  <gatha type="2">Sede pāko vipāke tha,</gatha>
  <gatha type="last">Bhikkhubhede caye gaṇo.</gatha>
  <hangnum nr="1051"/>
  <gatha type="1">Rāsi puñje ca mesā’do,</gatha>
  <gatha type="2">Asse loṇe ca sindhavo;</gatha>
  <gatha type="last">Saṃvaṭṭe palayo nāse, pūgo kamukarāsisu.</gatha>
  <hangnum nr="1052"/>
  <gatha type="1"> Amate tu sudhā lepe, abhikhyā nāma raṃsisu;</gatha>
  <gatha type="2">Satti sāmatthiye satthe, mahī najjantare bhuvi;</gatha>
  <gatha type="3">Līlā kriyā vilāsesu,</gatha>
  <gatha type="last">Satte tu atraje pajā.</gatha>
  <hangnum nr="1053"/>
  <gatha type="1"> Ñāṇe lābhe upaladdhi, paveṇī kuthaveṇisu;</gatha>
  <gatha type="last">Pavatti vutti vattāsu, vetane bharaṇe bhati.</gatha>
  <hangnum nr="1054"/>
  <gatha type="1"> Ācārepi mariyādā, bhūti sattā samiddhisu;</gatha>
  <gatha type="last">Soppe pamāde tandī ca, yātrā gamana vuttisu.</gatha>
  <hangnum nr="1055"/>
  <gatha type="1">Nindā kucchā’pavādesu, kaṅgu dhañña piyaṅgusu;</gatha>
  <gatha type="last">Mokkhesive samesanti, vibhāge bhatti sevane.</gatha>
  <hangnum nr="1056"/>
  <gatha type="1"> Icchāyaṃ jutiyaṃ kanti, rañjane sūrate rati;</gatha>
  <gatha type="last">Gehe vasati vāse tha, nadī senāsu vāhinī.</gatha>
  <hangnum nr="1057"/>
  <gatha type="1"> Patthe nāḷe ca nāḷi’tthī, gaṇe samiti saṅgame;</gatha>
  <gatha type="last">Taṇhā lobhe pipāsāyaṃ, magga vuttīsu vattanī.</gatha>
  <hangnum nr="1058"/>
  <gatha type="1"> Pāṇyaṅge nābhi cakkante, yāce viññatti ñāpane;</gatha>
  <gatha type="last">Vitti tose vedanāyaṃ, ṭhāne tu jīvite ṭhiti.</gatha>
  <hangnum nr="1059"/>
  <gatha type="1"> Taraṅge  cā’ntare vīci, dhīratte dhāraṇe dhiti;</gatha>
  <gatha type="last">Bhū bhūmiyañca bhamuke, sadde vede save suti.</gatha>
  <hangnum nr="1060"/>
  <gatha type="1">Gottaṃ nāme ca vaṃse tha, nagare ca ghare puraṃ;</gatha>
  <gatha type="last">Okaṃ tu nissaye gehe, kulaṃ tu gottarāsisu.</gatha>
  <hangnum nr="1061"/>
  <gatha type="1"> Heme vitte hiraññañca, paññāṇaṃ tva’ṅka vuddhisu;</gatha>
  <gatha type="last">Athā’mbarañca khe vatthe, guyhaṃ liṅge rahasya’pi.</gatha>
  <hangnum nr="1062"/>
  <gatha type="1">Tapo dhamme vate ceva, pāpe tvā’gumhi kibbisaṃ;</gatha>
  <gatha type="last">Ratanaṃ maṇi seṭṭhesu, vassaṃ hāyana vuṭṭhisu.</gatha>
  <hangnum nr="1063"/>
  <gatha type="1">Vanaṃ arañña vārīsu, khīramhi tu jale payo;</gatha>
  <gatha type="last">Akkharaṃ lipi mokkhesu, methūnaṃ saṅgame rate.</gatha>
  <hangnum nr="1064"/>
  <gatha type="1">Sotaṃ kaṇṇe payovege, riṭṭhaṃ pāpā’subhesu ca;</gatha>
  <gatha type="last">Āgu pāpā’parādhesu, ketumhi cihane dhajo.</gatha>
  <hangnum nr="1065"/>
  <gatha type="1">Gopuraṃ dvāramattepi, mandiraṃ nagare ghare;</gatha>
  <gatha type="last">Vāccaliṅgā paramito, byatto tu paṇḍite phuṭe.</gatha>
  <hangnum nr="1066"/>
  <gatha type="1">Vallabho dayite’jjhakkhe, jale thūlo mahatyapi;</gatha>
  <gatha type="2">Kurūre bherave bhīmo,</gatha>
  <gatha type="last">Lolo tu lolupe cale.</gatha>
  <hangnum nr="1067"/>
  <gatha type="1">Bībhaccho vikate bhīme, komale tikhiṇe mudu;</gatha>
  <gatha type="last">Iṭṭhe ca madhure sādu, sādumhi madhuro piye.</gatha>
  <hangnum nr="1068"/>
  <gatha type="1"> Site tu suddhe odāto, dvijivho sūcakā’hisu;</gatha>
  <gatha type="last">Sakke samattho sambandhe, samattaṃ niṭṭhitā’khile.</gatha>
  <hangnum nr="1069"/>
  <gatha type="1">Suddho kevala pūtesu, jighañño’ntā’dhamesu ca;</gatha>
  <gatha type="last">Poṇo’panata ninnesu, añña nīcesu ce’taro.</gatha>
  <hangnum nr="1070"/>
  <gatha type="1">Suci suddhe site pūte, pesalo dakkhacārusu;</gatha>
  <gatha type="last">Adhamo kucchite ūne, appiye pya’liko bhave.</gatha>
  <hangnum nr="1071"/>
  <gatha type="1"> Byāpe asuddhe saṃkiṇṇo, bhabbaṃ yogye ca bhāvini;</gatha>
  <gatha type="last">Sukhumo appakā’ṇūsu, vuddho there ca paṇḍite.</gatha>
  <hangnum nr="1072"/>
  <gatha type="1"> Subhe sādhumhi bhaddo tha, tyā’do ca vipule bahu;</gatha>
  <gatha type="last">Dhīro budhe dhitimante, vellitaṃ kuṭile dhute.</gatha>
  <hangnum nr="1073"/>
  <gatha type="1">Visado byatta setesu, taruṇo tu yuve nave;</gatha>
  <gatha type="2">Yoggaṃ yāne, khame yoggo,</gatha>
  <gatha type="last">Piṇḍitaṃ gaṇite ghane.</gatha>
  <hangnum nr="1074"/>
  <gatha type="1"> Budhe’bhijāto kulaje, vuddho’rūsu mahallako;</gatha>
  <gatha type="last">Kalyāṇaṃ sundare cāpi, himo tu sītalepi ca.</gatha>
  <hangnum nr="1075"/>
  <gatha type="1"> Lole tu sīghe capalo, vutte udita muggate;</gatha>
  <gatha type="last">Āditte gabbite ditto, piṭṭhaṃ tu cuṇṇitepi ca.</gatha>
  <hangnum nr="1076"/>
  <gatha type="1"> Vigate vāyite <note>[vāyane (ka.)]</note>vītaṃ, bhāvitaṃ vaḍḍhitepi ca;</gatha>
  <gatha type="last">Bhajjite patite bhaṭṭho, puṭṭho pucchita posite.</gatha>
  <hangnum nr="1077"/>
  <gatha type="1">Jāto bhūte caye jātaṃ,</gatha>
  <gatha type="2">Paṭibhāgo samā’risu;</gatha>
  <gatha type="last">Sūro vīre ravisūre, duṭṭho kuddhe ca dūsite.</gatha>
  <hangnum nr="1078"/>
  <gatha type="1">Diṭṭho’rimhi’kkhite diṭṭho<note>[diṭṭhaṃ (ka.)]</note>,</gatha>
  <gatha type="2">Mūḷhe pote ca bāliso;</gatha>
  <gatha type="last">Nindāyaṃ khepane khepo, niyamo nicchaye vate.</gatha>
  <hangnum nr="1079"/>
  <gatha type="1"> Salākāyaṃ kuso dabbhe,</gatha>
  <gatha type="2">Bālyādo tu khaye vayo;</gatha>
  <gatha type="last">Lepa gabbesva’valepo, aṇḍajo mīnapakkhisu.</gatha>
  <hangnum nr="1080"/>
  <gatha type="1"> Bilāle nakule babbu, mantho manthanasattusu;</gatha>
  <gatha type="2">Vālo kese’ssādilome,</gatha>
  <gatha type="last">Saṅghāto ghātarāsisu.</gatha>
  <hangnum nr="1081"/>
  <gatha type="1"> Gopagāme rave ghoso, sūto sārathivandisu;</gatha>
  <gatha type="last">Mālyaṃ tu pupphe taddāme, vāho tu sakaṭe haye.</gatha>
  <hangnum nr="1082"/>
  <gatha type="1"> Khaye’ccane cā’pacayo, kālo samaya maccusu;</gatha>
  <gatha type="last">Bhe tārakā nettamajjhe, sīmā’ vadhi, ṭṭhitīsu ca.</gatha>
  <hangnum nr="1083"/>
  <gatha type="1">Ābhogo puṇṇatā’vajje-</gatha>
  <gatha type="2">Svā’ḷi’tthī sakhi setusu;</gatha>
  <gatha type="last">Satte thūle tīsu daḷho, latā sākhāya valliyaṃ.</gatha>
  <hangnum nr="1084"/>
  <gatha type="1">Mutti’tthī  mocane mokkhe,</gatha>
  <gatha type="2">Kāyo tu deha rāsisu;</gatha>
  <gatha type="last">Nīce puthujjano mūḷhe, bhattā sāmini dhārake.</gatha>
  <hangnum nr="1085"/>
  <gatha type="1"> Sikhā, piñchesu sikhaṇḍo, satte tva’ttani puggalo;</gatha>
  <gatha type="2">Sambādho saṃkaṭe guyhe,</gatha>
  <gatha type="last">Nāse khepe parābhavo.</gatha>
  <hangnum nr="1086"/>
  <gatha type="1">Vacco rūpe karīse tha, juti’tthī kantiraṃsisu;</gatha>
  <hangnum nr="1087"/>
  <gatha type="1">Labbhaṃ yutte ca laddhabbe, khaṇḍe paṇṇe dalaṃ mataṃ;</gatha>
  <gatha type="2">Sallaṃ kaṇḍe salākāyaṃ, sucitte dhāvanaṃ gate;</gatha>
  <gatha type="last">Bhantatthe vibbhamo hāve, moho’vijjāya mucchane.</gatha>
  <hangnum nr="1088"/>
  <gatha type="1">Sedo ghammajale pāke,</gatha>
  <gatha type="2">Goḷe ucchumaye guḷo;</gatha>
  <gatha type="last">Mitte sahāye ca sakhā, vibhū niccappabhūsu so.</gatha>
  <hangnum nr="1089"/>
  <gatha type="1"> Khagge kurūre nettiṃso, parasmiṃ atra tīsva’mu;</gatha>
  <gatha type="2">Kalaṅko’ṅkā’pavādesu,</gatha>
  <gatha type="last">Dese janapado jane.</gatha>
  <hangnum nr="1090"/>
  <gatha type="1"> Pajje gāthā vacībhede, vaṃso tva’nvayaveṇusu;</gatha>
  <gatha type="last">Yānaṃ rathādo gamane, sarūpasmiṃ adho talaṃ.</gatha>
  <hangnum nr="1091"/>
  <gatha type="1">Majjho vilagge vemajjhe, pupphaṃ tu kusumo’tusu;</gatha>
  <gatha type="last">Sīlaṃ sabhāve subbate, puṅgavo usabhe vare.</gatha>
  <hangnum nr="1092"/>
  <gatha type="1"> Kose khagādibīje’ṇḍaṃ, kuharaṃ gabbhare bile;</gatha>
  <gatha type="last">Nettiṃse gaṇḍake khaggo, kadambo tu dume caye.</gatha>
  <hangnum nr="1093"/>
  <gatha type="1"> Bhe’dhenuyaṃ rohiṇī’tthī, varaṅgaṃ yoniyaṃ sire;</gatha>
  <gatha type="last">Akkose sapathe sāpo, paṅkaṃ pāpe ca kaddame.</gatha>
  <hangnum nr="1094"/>
  <gatha type="1"> Bhogavatyu’rage bhogī, ssaro tu sivasāmisu;</gatha>
  <gatha type="last">Bale pabhāve vīriyaṃ, tejo tesu ca dittiyaṃ.</gatha>
  <hangnum nr="1095"/>
  <gatha type="1">Dhārā santati khaggaṅge, vānaṃ taṇhāya sibbane;</gatha>
  <gatha type="last">Khattā sūte paṭihāre, vitti pīḷāsu vedanā.</gatha>
  <hangnum nr="1096"/>
  <gatha type="1"> Thiyaṃ mati’cchāpaññāsu, pāpe yuddhe rave raṇo;</gatha>
  <gatha type="last">Lavotu bindu’cchedesu, palāle’ <note>[palāse (ṭī.), palāpe-ṭī (453-1124) gāthā passitabbā]</note> tisaye bhusaṃ.</gatha>
  <hangnum nr="1097"/>
  <gatha type="1">Bādhā dukkhe nisedhe ca, mūlapadepi mātikā;</gatha>
  <gatha type="2">Sneho tele’dhikappeme,</gatha>
  <gatha type="last">Gharā’pekkhāsu ālayo.</gatha>
  <hangnum nr="1098"/>
  <gatha type="1"> Ketusmiṃ ketanaṃ gehe, ṭhāne bhūmi’tthiyaṃ bhuvi;</gatha>
  <gatha type="last">Lekhye lekho rāji lekhā, pūjite bhagavā jine.</gatha>
  <hangnum nr="1099"/>
  <gatha type="1">Gadā satthe gado roge, nisajjā pīṭhesvā’sanaṃ;</gatha>
  <gatha type="2">Tathāgato jine satte,</gatha>
  <gatha type="last">Caye dehe samussayo.</gatha>
  <hangnum nr="1100"/>
  <gatha type="1">Bilaṃ koṭṭhāsa chiddesu, vajjaṃ dose ca bheriyaṃ;</gatha>
  <gatha type="last">Kāle dīghañjase’ddhānaṃ, āliyaṃ setu kāraṇe.</gatha>
  <hangnum nr="1101"/>
  <gatha type="1">Okāso kāraṇe dese,</gatha>
  <gatha type="2">Sabhā gehe ca saṃsade;</gatha>
  <gatha type="last">Yūpo thambhe ca pāsāde, ayanaṃ gamane pathe.</gatha>
  <hangnum nr="1102"/>
  <gatha type="1">Akko rukkhantare sūre,</gatha>
  <gatha type="2">Asso koṇe hayepi ca;</gatha>
  <gatha type="3">Aṃso khandhe ca koṭṭhāse,</gatha>
  <gatha type="last">Jālaṃ sūsva’cci no pume.</gatha>
  <hangnum nr="1103"/>
  <gatha type="1"> Nāsā’sattesva’ bhāvo tha,</gatha>
  <gatha type="2">Anna modana bhuttisu;</gatha>
  <gatha type="3">Jīvaṃ pāne jane jīvo,</gatha>
  <gatha type="last">Ghāso tva’nne ca bhakkhaṇe.</gatha>
  <hangnum nr="1104"/>
  <gatha type="1"> Chadane’cchādanaṃ vatthe, nikāyo geharāsisu;</gatha>
  <gatha type="last">Annādo āmisaṃ maṃse; Dikkhā tu yajane’ccane.</gatha>
  <hangnum nr="1105"/>
  <gatha type="1"> Kriyāyaṃ kārikā pajje,</gatha>
  <gatha type="2">Ketu tu cihane dhaje;</gatha>
  <gatha type="last">Kusumaṃ thīraje pupphe, vānare tu budhe kavi.</gatha>
  <hangnum nr="1106"/>
  <gatha type="1"> Adhare  kharabhe oṭṭho, luddo tu luddakepi ca;</gatha>
  <gatha type="last">Kalusaṃ tvā’vile pāpe, pāpe kali parājaye.</gatha>
  <hangnum nr="1107"/>
  <gatha type="1">Kantāro vana, duggesu, caro cāramhi cañcale;</gatha>
  <gatha type="last">Janāvāse gaṇe gāmo, cammaṃ tu phalake tace.</gatha>
  <hangnum nr="1108"/>
  <gatha type="1">Āmodo hāsa gandhesu,</gatha>
  <gatha type="2">Cāru tu kanakepi ca;</gatha>
  <gatha type="last">Sattāyaṃ bhavanaṃ gehe, lese tu khalite chalaṃ.</gatha>
  <hangnum nr="1109"/>
  <gatha type="1">Veraṃ pāpe ca paṭighe, taco cammani vakkale;</gatha>
  <gatha type="last">Ucce’dhirohe āroho, nettaṃ vatthantara’kkhisu.</gatha>
  <hangnum nr="1110"/>
  <gatha type="1"> Paṭihāre mukhe dvāraṃ, pete ñāte mato tisu;</gatha>
  <gatha type="last">Māso paraṇṇa kālesu, naggo tva’celakepi ca.</gatha>
  <hangnum nr="1111"/>
  <gatha type="1"> Dose ghāte ca paṭigho, migādo chagale pasu;</gatha>
  <gatha type="last">Arūpe cā’vhaye nāmaṃ, daro daratha bhītisu.</gatha>
  <hangnum nr="1112"/>
  <gatha type="1"> Yācane bhojane bhikkhā,</gatha>
  <gatha type="2">Bhāre tva’tisaye bharo;</gatha>
  <gatha type="last">Dabbi’ndajāyāsu sujā, meghe tva’bbhaṃ vihāyase.</gatha>
  <hangnum nr="1113"/>
  <gatha type="1">Modako khajjabhedepi, maṇike ratane maṇi;</gatha>
  <gatha type="2">Selā’rāmesu malayo,</gatha>
  <gatha type="last">Sabhāva’ṅkesu lakkhaṇaṃ.</gatha>
  <hangnum nr="1114"/>
  <gatha type="1">Havi sappimhi hotabbe, siro seṭṭhe ca muddhani;</gatha>
  <gatha type="last">Vicārepi viveko tha, sikharī pabbate dume.</gatha>
  <hangnum nr="1115"/>
  <gatha type="1">Vego jave pavāhe ca, saṅku tu khilahetisu;</gatha>
  <gatha type="last">Niggahīte kaṇe bindu, varāho sūkare gaje.</gatha>
  <hangnum nr="1116"/>
  <gatha type="1"> Nettante cittake’pāṅgaṃ, siddhattho sāsape jine;</gatha>
  <gatha type="2">Hāro muttāguṇe gāhe,</gatha>
  <gatha type="last">Khārako makuḷe rase.</gatha>
  <hangnum nr="1117"/>
  <gatha type="1">Accayo’ tikkame dose,</gatha>
  <gatha type="2">Selarukkhesva’go nago;</gatha>
  <gatha type="last">Svappe’vadhāraṇe mattaṃ, apacitya’ccane khaye.</gatha>
  <hangnum nr="1118"/>
  <gatha type="1"> Chiddo’taraṇesvo’tāro,</gatha>
  <gatha type="2">Brahme  ca janake pitā;</gatha>
  <gatha type="3">Pitāmaho’yyake brahme,</gatha>
  <gatha type="last">Poto nāvāya bālake.</gatha>
  <hangnum nr="1119"/>
  <gatha type="1"> Rukkhe vaṇṇe sune soṇo,</gatha>
  <gatha type="2">Sagge tu gagane divo;</gatha>
  <gatha type="last">Vatthe gandhe ghare vāso, cullo khudde ca uddhane.</gatha>
  <hangnum nr="1120"/>
  <gatha type="1">Kaṇṇo koṇe ca savaṇe,</gatha>
  <gatha type="2">Mālā pupphe ca pantiyaṃ;</gatha>
  <gatha type="3">Bhāgo bhāgye’kadesesu,</gatha>
  <gatha type="last">Kuṭṭhaṃ roge’ japālake.</gatha>
  <hangnum nr="1121"/>
  <gatha type="1">Seyyā senāsane sene, cundabhaṇḍamhi ca’bbhamo;</gatha>
  <gatha type="last">Vatthādilomaṃ’su kare, nipāto patane’byaye.</gatha>
  <hangnum nr="1122"/>
  <gatha type="1"> Sākhāyaṃ viṭapo thambhe, sattu khajjantare dise;</gatha>
  <gatha type="last">Sāmiko pati’yiresu, paṭṭhānaṃ gati hetusu.</gatha>
  <hangnum nr="1123"/>
  <gatha type="1"> Rāge raṅgo naccaṭṭhāne, pānaṃ peyye ca pītiyaṃ;</gatha>
  <gatha type="last">Iṇu’kkhepesu uddhāro, ummāre eḷako aje.</gatha>
  <hangnum nr="1124"/>
  <gatha type="1">Pahāro pothane yāme,</gatha>
  <gatha type="2">Sarado hāyano’tusu;</gatha>
  <gatha type="3">Kuṇḍikāyā’ḷhake tumbo,</gatha>
  <gatha type="last">Palālo<note>[palāpo (ka.) 453-gāthā passitabbā]</note> tu bhusamhi ca.</gatha>
  <hangnum nr="1125"/>
  <gatha type="1"> Matā’vāṭe caye kāsu, panisā kāraṇe raho;</gatha>
  <gatha type="2">Kāso poṭagale roge,</gatha>
  <gatha type="last">Doso kodhe guṇe’tare.</gatha>
  <hangnum nr="1126"/>
  <gatha type="1"> Yutya’ṭṭāla’ṭṭitesva’ṭṭo, kīḷāyaṃ kānane davo;</gatha>
  <gatha type="last">Uppattiyaṃ co’ppatanaṃ, uyyānaṃ gamane vane.</gatha>
  <hangnum nr="1127"/>
  <gatha type="1">Vokāro lāmake khandhe, mūlo’padāsu pābhataṃ;</gatha>
  <gatha type="last">Dasā’ vatthā paṭantesu, kāraṇaṃ ghāta, hetusu.</gatha>
  <hangnum nr="1128"/>
  <gatha type="1"> Hatthidāne mado gabbe, ghaṭā ghaṭana rāsisu;</gatha>
  <gatha type="last">Upahāro’bhihārepi, cayo bandhana rāsisu.</gatha>
  <hangnum nr="1129"/>
  <gatha type="1">Gandho thoke ghāyanīye,</gatha>
  <gatha type="2">Cāgo tu dānahānisu;</gatha>
  <gatha type="last">Pāne pamode pīti’tthī, iṇe givā galepi ca.</gatha>
  <hangnum nr="1130"/>
  <gatha type="1">Patiṭṭhā nissaye ṭhāne, balakkārepi sāhasaṃ;</gatha>
  <gatha type="last">Bhaṅgo bhede paṭe bhaṅgaṃ, chattaṃ tu chavakepi ca.</gatha>
  <hangnum nr="1131"/>
  <gatha type="1"> Ñāṇe bhuvi ca bhūri’ttī, anaṅge madano dume;</gatha>
  <gatha type="last">Pamātaripi mātā tha, veṭhu’ṇīsesu veṭhanaṃ.</gatha>
  <hangnum nr="1132"/>
  <gatha type="1">Māriso taṇḍuleyye’yye,</gatha>
  <gatha type="2">Mokkho nibbāna muttisu;</gatha>
  <gatha type="last">Indo’dhipati sakkesvā, rammaṇaṃ hetu gocare.</gatha>
  <hangnum nr="1133"/>
  <gatha type="1"> Aṅke saṇṭhāna mākāre,</gatha>
  <gatha type="2">Khette <note>[vappe (pākāramūle nettajale usume ca vappo-ṭī)]</note> vappo taṭepi ca;</gatha>
  <gatha type="last">Sammutya’nuññā vohāre, sva’tha lājāsu cā’kkhataṃ.</gatha>
  <hangnum nr="1134"/>
  <gatha type="1">Satraṃ yāge sadādāne,</gatha>
  <gatha type="2">Somo tu osadhi’ndusu;</gatha>
  <gatha type="last">Saṅghāto yugagehaṅge, khāro ūse ca bhasmani.</gatha>
  <hangnum nr="1135"/>
  <gatha type="1">Ātāpo vīriye tāpe,</gatha>
  <gatha type="last">Bhāge sīmāya odhi cāti.</gatha>
  <centered>Iti pādānekatthavaggo.</centered>
  <centered>Anekatthavaggo niṭṭhito.</centered>
</text>
