<?xml version="1.0" encoding="utf-8"?>
<text>
  <chapter>Navaguṇadīpanīgāthā</chapter>
  <hangnum nr="177"/>
  <gatha type="1"> Evaṃ hi buddhattamupāgato so,</gatha>
  <gatha type="2">Desesi dhammaṃ sanarāmarānaṃ;</gatha>
  <gatha type="3">Nānānayehībhisamesi satte,</gatha>
  <gatha type="last">Tasmā hi jhāto tibhavesu nātho.</gatha>
  <hangnum nr="178"/>
  <gatha type="1"> Addhā laddhā dhammālokaṃ,</gatha>
  <gatha type="2">Diṭṭhā pattā ñātā saccaṃ;</gatha>
  <gatha type="3">Tiññārāgādosamohā,</gatha>
  <gatha type="last">Thomesuṃ te devā brahmā.</gatha>
  <hangnum nr="179"/>
  <gatha type="1"> Munirājavaro nararājavaro,</gatha>
  <gatha type="2">Dividevavaro sucibrahmavaro;</gatha>
  <gatha type="3">Sakapāpaharo parapāpaharo,</gatha>
  <gatha type="last">Sakavuḍḍhikaro paravuḍḍhikaro.</gatha>
  <hangnum nr="180"/>
  <gatha type="1"> Sanarāmarubrahmagaṇebhi rutā,</gatha>
  <gatha type="2">Arahādiguṇā vipulā vimalā;</gatha>
  <gatha type="3">Navadhā vasudhāgagaṇe,</gatha>
  <gatha type="last">Sakale tidive tibhave visaṭā.</gatha>
  <hangnum nr="181"/>
  <gatha type="1"> Ye pissa te bhagavato ca acintiyādī,</gatha>
  <gatha type="2">Suddhātisuddhatarabuddhaguṇā hi sabbe;</gatha>
  <gatha type="3">Saṅkhepato navavidhesu padesu khittā,</gatha>
  <gatha type="last">Vakkhāmi dāni arahādiguṇe ahaṃ pi.</gatha>
  <hangnum nr="182"/>
  <gatha type="1"> Yo cīdha jāto arahaṃ nirāso,</gatha>
  <gatha type="2">Sammābhisambuddhasamantacakkhu;</gatha>
  <gatha type="3">Sampannavijjācaraṇoghatiṇṇo,</gatha>
  <gatha type="last">Sammāgato so sugato gato va.</gatha>
  <hangnum nr="183"/>
  <gatha type="1"> Avedi so lokamimaṃ parañca,</gatha>
  <gatha type="2">Amuttaro sārathidammasatte;</gatha>
  <gatha type="3">Sadevakānaṃ varasatthukiccaṃ,</gatha>
  <gatha type="last">Akāsi buddho bhagavā visuddho.</gatha>
</text>
