<?xml version="1.0" encoding="utf-8"?>
<text>
  <chapter>4. Okkantasaṃyuttaṃ</chapter>
  <subhead>1-10. Cakkhusuttādivaṇṇanā</subhead>
  <paragraph nr="302-311">Saddhādhimokkhanti  saddahanavasena pavattaṃ adhimokkhaṃ, na sanniṭṭhānamattavasena pavattaṃ adhimokkhaṃ. Dassanampi sammattaṃ, taṃsijjhānavasena pavattaniyāmo sammattaniyāmo, ariyamaggo. Anantarāyataṃ dīpeti kappavināsapaṭibhāgena pavattattā. Tathā cāha ‘‘tenevāhā’’tiādi. Kappasīsena bhājanalokaṃ vadati. So hi uḍḍayhati, na kappo, uḍḍayhanavelāti jhāyanavelā. Ṭhito kappo ṭhitakappo, so assa atthīti ṭhitakappī, kappaṃ ṭhapetuṃ samatthoti attho. Olokananti saccābhisamayasaṅkhātaṃ dassanaṃ. Khamanti sahanti, ñāyantīti attho.</paragraph>
  <centered>Cakkhusuttādivaṇṇanā niṭṭhitā.</centered>
  <centered>Okkantasaṃyuttavaṇṇanā niṭṭhitā.</centered>
</text>
