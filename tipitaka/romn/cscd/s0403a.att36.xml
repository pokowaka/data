<?xml version="1.0" encoding="utf-8"?>
<text>
  <chapter>11. Tikavaggo</chapter>
  <subhead>1. Rāgasuttavaṇṇanā</subhead>
  <paragraph nr="107"> Ekādasamassa  paṭhame asubhāti asubhakammaṭṭhānaṃ. Mettāti mettākammaṭṭhānaṃ. Paññāti sahavipassanā maggapaññā.</paragraph>
  <subhead>6. Assādasuttavaṇṇanā</subhead>
  <paragraph nr="112"> Chaṭṭhe assādadiṭṭhīti sassatadiṭṭhi. Attānudiṭṭhīti attānaṃ anugatā vīsativatthukā sakkāyadiṭṭhi. Micchādiṭṭhīti dvāsaṭṭhividhāpi diṭṭhi. Sammādiṭṭhīti maggasammādiṭṭhi, natthi dinnantiādikā vā micchādiṭṭhi, kammassakatañāṇaṃ sammādiṭṭhi.</paragraph>
  <subhead>7. Aratisuttavaṇṇanā</subhead>
  <paragraph nr="113"> Sattame adhammacariyāti dasa akusalakammapathā.</paragraph>
  <subhead>10. Uddhaccasuttavaṇṇanā</subhead>
  <paragraph nr="116"> Dasame asaṃvaroti anadhivāsakabhāvo. Sesaṃ sabbattha uttānamevāti.</paragraph>
  <centered>Tikavaggo ekādasamo.</centered>
</text>
