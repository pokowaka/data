<?xml version="1.0" encoding="utf-8"?>
<text>
  <chapter>(26) 6. Abhiññāvaggo</chapter>
  <subhead>1-3. Abhiññāsuttādivaṇṇanā</subhead>
  <paragraph nr="254-256"> Chaṭṭhassa  paṭhame paccanīkasamanato samatho, samādhīti āha ‘‘cittekaggatā’’ti. Aniccādinā vividhenākārena dassanato vipassanā, saṅkhārapariggāhakañāṇaṃ. Tenāha ‘‘saṅkhārapariggahavipassanāñāṇa’’nti.</paragraph>
  <paragraph>Dutiye anariyehi pariyesitabbattā anariyānaṃ pariyesanāti anariyapariyesanā. Sayaṃ lāmakatāya anariyānaṃ pariyesanāti vā anariyapariyesanā. Jarāsabhāvanti jīraṇapakatikaṃ. Tatiyaṃ uttānameva.</paragraph>
  <centered>Abhiññāsuttādivaṇṇanā niṭṭhitā.</centered>
  <subhead>4-10. Mālukyaputtasuttādivaṇṇanā</subhead>
  <paragraph nr="257-263"> Catutthe apasādetīti niggaṇhāti. Ussādetīti paggaṇhāti. Apasādanākāraṃ ussādanākārañca vibhāvetuṃ ‘‘katha’’ntiādi āraddhaṃ. Pañcamādīni uttānāneva. Sesaṃ suviññeyyameva.</paragraph>
  <centered>Mālukyaputtasuttādivaṇṇanā niṭṭhitā.</centered>
  <centered>Abhiññāvaggavaṇṇanā niṭṭhitā.</centered>
  <centered>Iti manorathapūraṇiyā aṅguttaranikāya-aṭṭhakathāya</centered>
  <centered>Catukkanipātavaṇṇanāya anuttānatthadīpanā samattā.</centered>
  <centered>Dutiyo bhāgo niṭṭhito.</centered>
</text>
