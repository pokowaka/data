<?xml version="1.0" encoding="utf-8"?>
<text>
  <chapter>8. Mahiṃsakaraṭṭhassāsanavaṃsakathāmaggo</chapter>
  <paragraph nr="8"> Idāni  yathāvuttamātikāvasena mahiṃsakaraṭṭhasāsanavaṃsakathāmaggaṃ vattuṃ okāso anuppatto, tasmā taṃ vakkhāmi.</paragraph>
  <paragraph>Tatiyasaṅgītāvasāne hi mahāmoggaliputtatissatthero mahārevattheraṃ mahiṃsakamaṇḍalaṃ pesesi,- tvaṃ etaṃ raṭṭhaṃ gantvā ettha sāsanaṃ patiṭṭhāpehīti.</paragraph>
  <paragraph>Soca attapañcamo hutvā mahiṃsakamaṇḍalaṃ agamāsi paccantimesu janapadesu pañcavaggo gaṇo alaṃ upasampadakammāyāti maññamāno. Thero mahiṃsakamaṇḍalaṃ gantvā devadūtasuttaṃ kathesi. Suttapariyosāne cattālīsapāṇasahassāni dhammacakkhuṃ ppaṭilabhiṃsu. Cattālīsaṃyeva pāṇasahassāni pabbajiṃsu.</paragraph>
  <gatha type="1">Gantvāna raṭṭhaṃ mahiṃsaṃ, mahārevo mahiddhiko;</gatha>
  <gatha type="last">Codetvā devadūtehi, mocesi bandhanā bahūti.</gatha>
  <paragraph>Adhunā pana tattha sāsanassa abbhehiviya paṭicchannassa sūriyassa okāso dubbalo hutvā paññāyati.</paragraph>
  <centered>Iti sāsanavaṃse mahiṃsakaraṭṭhasāsanavaṃsakathāmaggo</centered>
  <centered>Nāma aṭṭhamo paricchedo.</centered>
</text>
