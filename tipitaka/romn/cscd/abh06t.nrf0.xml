<?xml version="1.0" encoding="utf-8"?>
<text>
  <centered> Namo tassa bhagavato arahato sammāsambuddhassa</centered>
  <nikaya>Abhidhammāvatāro</nikaya>
  <chapter>Ganthārambhakathā</chapter>
  <hangnum nr="1"/>
  <gatha type="1"> Anantakaruṇāpaññaṃ , tathāgatamanuttaraṃ;</gatha>
  <gatha type="last">Vanditvā sirasā buddhaṃ, dhammaṃ sādhugaṇampi ca.</gatha>
  <hangnum nr="2"/>
  <gatha type="1"> Paṇḍukambalanāmāya, silāyātulavikkamo;</gatha>
  <gatha type="last">Nisinno devarājassa, vimale sītale tale.</gatha>
  <hangnum nr="3"/>
  <gatha type="1"> Yaṃ devadevo devānaṃ, devadevehi pūjito;</gatha>
  <gatha type="last">Desesi devalokasmiṃ, dhammaṃ devapurakkhato.</gatha>
  <hangnum nr="4"/>
  <gatha type="1"> Tatthāhaṃ  pāṭavatthāya, bhikkhūnaṃ piṭakuttame;</gatha>
  <gatha type="last">Abhidhammāvatārantu, madhuraṃ mativaḍḍhanaṃ.</gatha>
  <hangnum nr="5"/>
  <gatha type="1"> Tāḷaṃ mohakavāṭassa, vighāṭanamanuttaraṃ;</gatha>
  <gatha type="last">Bhikkhūnaṃ pavisantānaṃ, abhidhammamahāpuraṃ.</gatha>
  <hangnum nr="6"/>
  <gatha type="1"> Suduttaraṃ tarantānaṃ, abhidhammamahodadhiṃ;</gatha>
  <gatha type="last">Suduttaraṃ tarantānaṃ, taraṃva makarākaraṃ.</gatha>
  <hangnum nr="7"/>
  <gatha type="1"> Ābhidhammikabhikkhūnaṃ, hatthasāramanuttaraṃ;</gatha>
  <gatha type="last">Pavakkhāmi samāsena, taṃ suṇātha samāhitā.</gatha>
</text>
