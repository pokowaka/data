<?xml version="1.0" encoding="utf-8"?>
<text>
  <chapter>(23) 3. Dīghacārikavaggo</chapter>
  <subhead>1-10. Paṭhamadīghacārikasuttādivaṇṇanā</subhead>
  <paragraph nr="221-230"> Tatiyassa paṭhamādīni suviññeyyāni. Pañcame raho nisajjāya āpajjatīti ‘‘yo pana bhikkhu mātugāmena saddhiṃ eko ekāya raho nisajjaṃ kappeyya, pācittiya’’nti imasmiṃ sikkhāpade (pāci. 290) vuttaṃ āpattiṃ āpajjati. Paṭicchanne āsane āpajjatīti ‘‘yo pana bhikkhu mātugāmena raho paṭicchanne āsane nisajjaṃ kappeyya, pācittiya’’nti imasmiṃ vuttaṃ āpattiṃ āpajjati. Mātugāmassa uttari chappañcavācāhi dhammaṃ desentoāpajjatīti ‘yo pana bhikkhu mātugāmassa uttari chappañcavācāhi dhammaṃ deseyya aññatra  viññunā purisaviggahenā’’ti (pāci. 63) evaṃ vuttaṃ āpattiṃ āpajjati. Tenāha ‘‘tesaṃ tesaṃ sikkhāpadānaṃ vasena veditabbānī’’ti. Chaṭṭhādīni uttānatthāni.</paragraph>
  <centered>Paṭhamadīghacārikasuttādivaṇṇanā niṭṭhitā.</centered>
  <centered>Dīghacārikavaggavaṇṇanā niṭṭhitā.</centered>
  <paragraph nr="231-302"> Catutthavaggādīni uttānatthāni.</paragraph>
  <centered>Iti manorathapūraṇiyā aṅguttaranikāya-aṭṭhakathāya</centered>
  <centered>Pañcakanipātavaṇṇanāya anuttānatthadīpanā samattā.</centered>
  <centered> Namo tassa bhagavato arahato sammāsambuddhassa</centered>
  <nikaya>Aṅguttaranikāye</nikaya>
  <book>Chakkanipāta-ṭīkā</book>
  <title>1. Paṭhamapaṇṇāsakaṃ</title>
</text>
