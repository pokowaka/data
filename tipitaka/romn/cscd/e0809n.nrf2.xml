<?xml version="1.0" encoding="utf-8"?>
<text>
  <chapter>2. Bhūkaṇḍa</chapter>
  <title>1. Bhūmivagga</title>
  <hangnum nr="180"/>
  <gatha type="1"> Vaggā bhūmi, purī, macca, catubbaṇṇa, vanādihi;</gatha>
  <gatha type="last">Pātālena ca vuccante, saṅgo’paṅgehi’dha’kkamā.</gatha>
  <hangnum nr="181"/>
  <gatha type="1"> Vasundharā chamā bhūmi, pathavī medanī mahī;</gatha>
  <gatha type="2">Ubbī vasumatī go ku, vasudhā dharaṇī dharā;</gatha>
  <gatha type="last">Puthavī jagatī bhūrī, bhū ca bhūtadharā’ vanī.</gatha>
  <hangnum nr="182"/>
  <gatha type="1"> Khārā  tu mattikā ūso, ūsavā tūsaro tisu;</gatha>
  <gatha type="last">Thalaṃ thalītthī bhūbhāge, thaddhalūkhamhi jaṅgalo.</gatha>
  <hangnum nr="183"/>
  <gatha type="1"> Pubbavideho cāpara, goyānaṃ jambudīpo ca;</gatha>
  <gatha type="last">Uttarakuru ceti siyuṃ, cattārome mahādīpā.</gatha>
  <hangnum nr="184"/>
  <gatha type="1"> Pumbahutte kurū sakkā, kosalā magadhā sivī;</gatha>
  <gatha type="last">Kaliṅgā’vanti pañcālā, vajjī gandhāra cetayo.</gatha>
  <hangnum nr="185"/>
  <gatha type="1"> Vaṅgā videhā kambojā, maddā bhagga’ṅga sīhaḷā;</gatha>
  <gatha type="last">Kasmīrā kāsi paṇḍavādī, siyuṃ janapadantarā.</gatha>
  <hangnum nr="186"/>
  <gatha type="1"> Loko ca bhuvanaṃ vuttaṃ, deso tu visayo pyatha;</gatha>
  <gatha type="last">Milakkhadeso paccanto, majjhadeso tu majjhimo.</gatha>
  <hangnum nr="187"/>
  <gatha type="1"> Anūpo salilappāyo, kacchaṃ puma napuṃsake;</gatha>
  <gatha type="last">Saddalo harite dese, tiṇenā, bhinavena hi.</gatha>
  <hangnum nr="188"/>
  <gatha type="1"> Nadyambujīvano deso, vuṭṭhinippajjasassako;</gatha>
  <gatha type="2">Yo nadīmātiko deva,</gatha>
  <gatha type="last">Mātiko ca kamena so.</gatha>
  <hangnum nr="189"/>
  <gatha type="1"> Tīsvanūpādyatho canda, sūrādo sassatīrito;</gatha>
  <gatha type="last">Raṭṭhaṃ tu vijitañcātha, purise setu āliyaṃ.</gatha>
  <hangnum nr="190"/>
  <gatha type="1"> Upāntabhū parisaro, goṭṭhaṃ tu gokulaṃ vajo;</gatha>
  <gatha type="last">Maggo pantho patho addhā, añjasaṃ vaṭumaṃ tathā.</gatha>
  <hangnum nr="191"/>
  <gatha type="1"> Pajjo <note>[pajjā…. (ka.)]</note>, yanañca padavī, vattanī paddhatitthiyaṃ;</gatha>
  <gatha type="last">Tabbhedā jaṅgha, sakaṭa, maggā te ca mahaddhani.</gatha>
  <hangnum nr="192"/>
  <gatha type="1">Ekapadyekapadike, kantāro tu ca duggame;</gatha>
  <hangnum nr="193"/>
  <gatha type="1"> Paṭimaggo paṭipatho, addhānaṃ dīgha mañjasaṃ;</gatha>
  <gatha type="last">Suppatho tu supantho ca, uppathaṃ tvapathaṃ bhave.</gatha>
  <hangnum nr="194"/>
  <gatha type="1"> Chattiṃsaparamāṇūna, meko ṇu ca chattiṃsa te;</gatha>
  <gatha type="last">Tajjārī tāpi chattiṃsa, rathareṇu chattiṃsa te.</gatha>
  <hangnum nr="195"/>
  <gatha type="1">Likkhātā satta ūkā tā, dhaññamāsoti satta te;</gatha>
  <gatha type="last">Satta ṅgula’ mamu dviccha, vidatthi tā duve siyuṃ.</gatha>
  <hangnum nr="196"/>
  <gatha type="1">Ratanaṃ tāni satteva, yaṭṭhi tā vīsatū sabhaṃ;</gatha>
  <gatha type="last">Gāvuta musabhāsīti, yojanaṃ catugāvutaṃ.</gatha>
  <hangnum nr="197"/>
  <gatha type="1"> Dhanupañcasataṃ koso, karīsaṃ caturambaṇaṃ;</gatha>
  <gatha type="last">Abbhantaraṃ tu hatthāna, maṭṭhavīsa pamāṇato.</gatha>
  <centered>Bhūmivaggo niṭṭhito.</centered>
</text>
