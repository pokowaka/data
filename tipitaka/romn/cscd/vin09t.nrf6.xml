<?xml version="1.0" encoding="utf-8"?>
<text>
  <chapter>Pāṭidesanīyakaṇḍaṃ</chapter>
  <subhead>1. Paṭhamapāṭidesanīyasikkhāpadavaṇṇanā</subhead>
  <paragraph>Yāmakālikādīsu āhāratthāya eva dukkaṭaṃ. Tampi āmisena asambhinnarase, sambhinne pana ekarase pāṭidesanīyameva.</paragraph>
  <centered>Paṭhamapāṭidesanīyasikkhāpadavaṇṇanā niṭṭhitā.</centered>
  <subhead>2. Dutiyapāṭidesanīyasikkhāpadavaṇṇanā</subhead>
  <paragraph>‘‘Samuṭṭhānādīni kathinasadisāni, idaṃ pana kiriyākiriya’’nti pāṭho.</paragraph>
  <centered>Dutiyapāṭidesanīyasikkhāpadavaṇṇanā niṭṭhitā.</centered>
  <subhead>4. Catutthapāṭidesanīyasikkhāpadavaṇṇanā</subhead>
  <paragraph>Ārāme vā ārāmūpacāre vā paṭiggahetvā ajjhoharantassāti ārāme vā ārāmūpacāre vā paṭiggahetvā ārāme vā ārāmūpacāre vā ajjhoharantassāti attho.</paragraph>
  <paragraph>Bahārāme paṭiggahitaṃ ajjhārāme bhuñjantassa anāpatti. Aṅgesu ca ‘‘ajjhārāme vā ārāmūpacāre vā paṭiggahaṇa’’nti gahetabbaṃ. Ajjhārāme hi dassite ārāmūpacāraṃ dassitamevāti. ‘‘Samuṭṭhānādīni kathinasadisāni, idaṃ pana kiriyākiriya’’nti pāṭho.</paragraph>
  <centered>Catutthapāṭidesanīyasikkhāpadavaṇṇanā niṭṭhitā.</centered>
  <centered>Pāṭidesanīyavaṇṇanā niṭṭhitā.</centered>
</text>
