<?xml version="1.0" encoding="utf-8"?>
<text>
  <chapter>23. Tevīsatimo paricchedo</chapter>
  <subhead>Kilesapahānaniddesavaṇṇanā</subhead>
  <paragraph nr="1375">Idhapana imasmiṃ panādhikāre kāraṇūpacārena lābhādikāraṇassa vohārena, lābho ādi vatthu yassa anunayassāti lābhādivatthuko, tassa.</paragraph>
  <paragraph>Sukhumāti kāmarāgapaṭighā sukhumā.</paragraph>
  <paragraph nr="1376">Yenayena paṭhamamaggādiñāṇena yo yo saṃyojanādiko pahātabbo dhammo ghātaṃ vināsaṃ yāti, so so dhammo tena tena asesena ñāṇena evaṃ sādhu mayā sandassito.</paragraph>
  <paragraph nr="1383">Pariññābhisamayenāti paricchinditvā jānanena. Dukkhaṃ abhisametīti dukkhaṃ paṭivijjhati.</paragraph>
  <paragraph nr="1394">Yo yogī imaṃ viditvā hitabhāvanaṃ vanaṃ vanetabbaṃ viditvā jānitvā ve ekantena sukhasaṃhitaṃ hitaṃ upeti, cittassa tamaṃ anuttamaṃ hīnaṃ vidhūya vināsetvā aviggahakampadaṃ padaṃ aviggahakaṃ sarīrarahitaṃ padaṃ paṭipajjitabbaṃ ñātabbaṃ padaṃ nibbānaṃ upeti pāpuṇāti ca.</paragraph>
  <centered>Iti abhidhammāvatāraṭīkāya</centered>
  <centered>Kilesapahānaniddesavaṇṇanā niṭṭhitā.</centered>
  <centered>Tevīsatimo paricchedo.</centered>
</text>
