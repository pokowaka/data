<?xml version="1.0" encoding="utf-8"?>
<text>
  <chapter>3. Dhātukathāmātikā</chapter>
  <subhead>Nayamātikā</subhead>
  <paragraph>Saṅgaho asaṅgaho (dhātu. 1). Saṅgahitena asaṅgahitaṃ. Asaṅgahitena saṅgahitaṃ. Saṅgahitena saṅgahitaṃ. Asaṅgahitena asaṅgahitaṃ. Sampayogo vippayogo. Sampayuttena vippayuttaṃ. Vippayuttena sampayuttaṃ. Sampayuttena sampayuttaṃ. Vippayuttena  vippayuttaṃ. Saṅgahitena sampayuttaṃ vippayuttaṃ. Sampayuttena saṅgahitaṃ asaṅgahitaṃ. Asaṅgahitena sampayuttaṃ vippayuttaṃ. Vippayuttena saṅgahitaṃ asaṅgahitaṃ.</paragraph>
  <subhead>Abbhantaramātikā</subhead>
  <paragraph>Pañcakkhandhā. Dvādasāyatanāni. Aṭṭhārasa dhātuyo. Cattāri saccāni. Bāvīsatindriyāni. Paṭiccasamuppādo. Cattāro satipaṭṭhānā. Cattāro sammappadhānā. Cattāro iddhipādā . Cattāri jhānāni. Catasso appamaññāyo. Pañcindriyāni. Pañca balāni. Satta bojjhaṅgā. Ariyo aṭṭhaṅgiko maggo. Phasso vedanā saññā cetanā cittaṃ adhimokkho manasikāro.</paragraph>
  <subhead>Nayamukhamātikā</subhead>
  <paragraph>Tīhi saṅgaho. Tīhi asaṅgaho. Catūhi sampayogo. Catūhi vippayogo.</paragraph>
  <subhead>Lakkhaṇamātikā</subhead>
  <paragraph>Sabhāgo. Visabhāgo.</paragraph>
  <subhead>Bāhiramātikā</subhead>
  <paragraph>Sabbāpi dhammasaṅgaṇī dhātukathāya mātikāti.</paragraph>
  <centered>Dhātukathāmātikā niṭṭhitā.</centered>
</text>
