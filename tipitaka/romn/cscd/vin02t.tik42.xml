<?xml version="1.0" encoding="utf-8"?>
<text>
  <chapter>Kathinabhedavaṇṇanā</chapter>
  <paragraph nr="404">Purejātapaccaye panesa uddiṭṭhadhammesu ekadhammampi na labhatīti esa udakāharaṇādipayogo attano purejātapaccayabhāve pubbakaraṇavasena uddiṭṭhesu dhovanādidhammesu ekadhammampi na labhati attano purejātassa pubbakaraṇasaṅgahitassa dhammassa natthitāya.</paragraph>
  <paragraph nr="412">Rūpādīsu dhammesūti vaṇṇagandhādīsu suddhaṭṭhakadhammesu.</paragraph>
  <paragraph nr="416">Purimā dveti imasmiṃ adhikāre paṭhamaṃ vuttā antarubbhārasahubbhārā, na pakkamanantikādayo dve uddhārā.</paragraph>
</text>
